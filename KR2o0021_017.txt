# -*- mode: mandoku-view; -*-
#+TITLE: 御批資治通鑑綱目前編
#+DATE: 2015-08-24 22:56:37.334335
#+PROPERTY: ID KR2o0021
#+PROPERTY: BASEEDITION WYG    
#+PROPERTY: JUAN 卷十七
<pb:KR2o0021_WYG_017-1a>¶
　欽定四庫全書¶
御批資治通鑑綱目前編卷十七¶
　　　　周敬王十有五年三月辛夘朔日有食之¶
　　　　王使人殺王子朝於楚¶
　　　　於越入呉(於越猶言邾婁荀子/有于越作于越者非)¶
　陳氏曰向曰越人今曰於越復從其舊號也越未有聞¶
　也昭定之春秋呉楚争而后越入中國㑹于瑣也越常¶
　壽過始見於經而亟稱人後三十年而入呉不復稱人¶
<pb:KR2o0021_WYG_017-1b>¶
　矣晉楚之初春秋未以敵言之戰于邲也則楚稱子矣¶
　呉楚之初春秋未以敵言之戰于柏舉也則呉稱子矣¶
　至於呉越終春秋不以敵言之也是故越入呉書呉入¶
　越不書¶
　　　　魯陽虎囚季孫斯¶
　左氏曰陽虎囚季桓子及公父文伯而逐仲梁懐殺公¶
　何藐盟桓子于稷門之内大詛逐公父歜及秦遄皆奔¶
　齊¶
<pb:KR2o0021_WYG_017-2a>¶
　　　楚子入于郢¶
左氏曰賞鬬辛王孫由于王孫圉鍾建鬬巢申包胥王¶
孫賈宋木鬬懐子西曰請舍懐也王曰大徳滅小怨道¶
也申包胥曰吾為君非為身也君既定矣又何求遂逃¶
賞将嫁季芉季芉曰所以為女子逺丈夫也鍾建負我¶
矣以妻鍾建以為樂尹¶
　　　燕平公卒簡公立¶
　　　魯曾參生¶
<pb:KR2o0021_WYG_017-2b>¶
　　　十有六年鄭㳺速帥師滅許以許男斯歸¶
　　　鄭㓂胥靡䓁六邑晉人入戍城胥靡冬王處于¶
　　　姑蕕¶
左氏曰周儋翩率王子朝之徒因鄭人将以作亂于周¶
鄭於是乎伐馮滑胥靡負黍狐人闕外晉閻沒戍周且¶
城胥靡天王處于姑蕕辟儋翩之亂也¶
　　　十有七年儋翩入于儀栗以叛單子劉子敗尹¶
　　　氏於窮谷¶
<pb:KR2o0021_WYG_017-3a>¶
　　　齊侯鄭伯盟于鹹¶
左氏曰齊侯鄭伯盟于鹹徴㑹于衛衛侯欲叛晉諸大¶
夫不可使北宮結如齊而私於齊侯曰執結以侵我齊¶
侯從之○陳氏曰此特相盟也特相盟自齊桓以來未¶
之有也於是再見諸侯無主盟矣是故石門志諸侯之¶
合也鹹志諸侯之判也¶
　　　齊人執衛行人北宮結以侵衛齊侯衛侯盟于¶
　　　沙齊國夏伐魯西鄙¶
<pb:KR2o0021_WYG_017-3b>¶
左氏曰齊人歸鄆陽闗陽虎居之以為政齊國夏伐我¶
陽虎御季桓子公歛處父御孟懿子将宵軍齊師齊師¶
聞之堕伏而待之處父曰虎不圗禍而必死苫夷曰虎¶
陷二子於難不待有司余必殺女虎懼乃還不敗¶
　　　王入于王城¶
左氏曰單子劉子逆王于慶氏晉籍秦送王王入于王¶
城¶
　　　十有八年單子伐榖城簡城劉子伐儀栗盂¶
<pb:KR2o0021_WYG_017-4a>¶
　　　曹靖公卒子伯陽嗣¶
　　　陳懐公卒于吳國人立其子越(是為/閔公)¶
史記曰呉復召懐公懐公恐如呉呉怒其前不往留之¶
因卒呉陳乃立懐公之子越¶
　　　晉士鞅帥師侵鄭遂侵衛¶
左氏曰晉師将盟衛侯于鄟澤趙簡子曰羣臣誰敢盟¶
衛君者涉佗成何盟之衛人請執牛耳涉佗捘衛侯之¶
手及捥衛侯怒歸而叛晉晉人請改盟弗許¶
<pb:KR2o0021_WYG_017-4b>¶
　　　魯陽虎攻三家弗克奔齊¶
左氏曰季寤公鉏極公山不狃皆不得志於季氏叔孫¶
輒無寵於叔孫氏叔仲志不得志於魯故五人因陽虎¶
陽虎欲去三桓以季寤更季氏以叔孫輒更叔孫氏已¶
更孟氏冬十月壬辰将享季氏于蒲圃而殺之戒都車¶
曰癸巳至公歛處父告孟孫曰季氏戒都車何故孟孫¶
曰吾弗聞處父曰然則亂也必及於子備諸以壬辰為¶
期陽虎前驅林楚御桓子虞人以鈹盾夾之陽越殿将¶
<pb:KR2o0021_WYG_017-5a>¶
如蒲圃桓子咋謂林楚曰而先皆季氏之良也爾以是¶
繼之對曰臣聞命後陽虎為政違之徴死桓子曰而能¶
以我適孟氏乎對曰不敢愛死懼不免主桓子曰往也¶
孟氏選圉人之壮者三百人以為公期築室於門外林¶
楚怒馬及衢而騁陽越射之不中築者闔門有自門間¶
射陽越殺之陽虎劫公與武叔以伐孟氏公歛處父帥¶
成人自上東門入與陽氏戰于南門之内又戰于棘下¶
陽氏敗陽虎説甲如公宮取寳玉大弓以出舎于五父¶
<pb:KR2o0021_WYG_017-5b>¶
之衢寝而為食其徒曰追其将至虎曰魯人聞余出喜¶
於徴死何暇追余入于讙陽闗以叛明年歸寳玉大弓¶
六月伐陽闗陽虎出奔齊請師以伐魯曰三加必取之¶
齊侯将許之鮑文子諌曰魯未可取也陽虎欲勤齊師¶
也齊師罷大臣必多死亡已於是乎奮其詐謀夫陽虎¶
有寵於季氏而将殺季孫以不利魯國君富於季氏而¶
大於魯國兹陽虎之所欲傾覆也魯免其疾而君又收¶
之無乃害乎齊侯執陽虎逃奔宋遂奔晋適趙氏仲尼¶
<pb:KR2o0021_WYG_017-6a>¶
曰趙氏其世有亂乎¶
　　　魯宓不齊生¶
　　　十有九年公山不狃召孔子欲往不果¶
論語曰公山弗擾以費畔召子欲往子路不說曰末之¶
也已何必公山氏之之也子曰夫召我者而豈徒哉如¶
有用我者吾其為東周乎○程子曰聖人以天下無不¶
可有為之事亦無不可改過之人故欲往然而終不往¶
者知其必不能改故也○張氏曰子路昔者之所聞君¶
<pb:KR2o0021_WYG_017-6b>¶
子守身之常法夫子今日之所言聖人體道之大權也¶
然夫子於公山佛肸之召皆欲往者以天下無不可變¶
之人無不可為之事也其卒不往者知其人之終不可¶
變而事之終不可為爾一則生物之仁一則知人之智¶
也¶
　(履祥按公山不狃以費畔季氏佛肸以中牟畔趙氏/皆家臣畔大夫也而召孔子孔子雖卒不往而云欲)¶
　(往者盖大夫畔諸侯而陪臣以張公室為名也子韓/晳曰家臣而欲張公室罪莫大焉此當時流俗之言)¶
　(也抑大夫而張公室亦名義也故欲往以明其可也/然二人者皆以己私為之非真可與有為也故卒不)¶
<pb:KR2o0021_WYG_017-7a>¶
　(往以知其/不可也)¶
　　　魯用孔子為中都宰¶
家語曰孔子初仕為中都宰制為養生送死之莭長幼¶
異食强弱異任男女别塗路無拾遺器不彫偽為四寸¶
之棺五寸之槨因邱陵為墳不封不樹行之一年而四¶
方之諸侯則焉定公謂孔子曰學子此法以治魯國何¶
如孔子對曰雖天下可平何但魯國而已哉¶
　　　鄭獻公卒于勝嗣(是為/聲公)秦哀公卒孫嗣(是為/惠公)¶
<pb:KR2o0021_WYG_017-7b>¶
　　　魯閔損生¶
　　　二十年魯以孔子為大司㓂相魯侯㑹齊侯于¶
　　　夾谷齊人歸魯鄆讙龜隂田¶
史記曰定公以孔子為中都宰一年四方皆則之由中¶
都宰為司空由司空為大司㓂定公十年春及齊平齊¶
大夫言於景公曰魯用孔丘其勢危齊乃使使告魯為¶
好㑹㑹於夾谷魯定公且以乘車好往孔子攝相事曰¶
臣聞有文事者必有武備有武事者必有文備古者諸¶
<pb:KR2o0021_WYG_017-8a>¶
侯出疆必具官以&KR0025;請具左右司馬○左氏曰公㑹齊¶
侯于祝其實夾谷孔丘相犂彌言於齊侯曰孔丘知禮¶
而無勇若使萊人以兵劫魯侯必得志焉齊侯&KR0025;之孔¶
丘以公退曰士兵之兩君合好而裔夷之俘以兵亂之¶
非齊君所以命諸侯也裔不謀夏夷不亂華俘不干盟¶
兵不偪好於神為不祥於徳為愆義於人為失禮君必¶
不然齊侯聞之遽辟之将盟齊人加於載書曰齊師出¶
竟而不以甲車三百乘從我者有如此盟孔丘使兹無¶
<pb:KR2o0021_WYG_017-8b>¶
還揖對曰而不反我汶陽之田吾以共命者亦如之齊¶
侯将享公孔丘謂梁丘據曰齊魯之故吾子何不聞焉¶
事既成矣而又享之是勤執事也且犧象不出門嘉樂¶
不野合饗而既具是棄禮也若其不具用秕稗也用秕¶
稗君辱棄禮名惡子盍圖之夫享所以昭徳也不昭不¶
如其已也乃不果享○史記曰景公歸謫其羣臣曰魯¶
以君子之道輔其君而子獨以夷狄之道敎寡人於是¶
乃歸所侵魯鄆汶陽龜隂之田以謝過¶
<pb:KR2o0021_WYG_017-9a>¶
　　　齊侯衛侯鄭㳺速㑹于安甫¶
　　　二十有一年宋公寵向魋弟辰及仲佗石彄公¶
　　　子地樂大心皆叛¶
　　　二十有二年魯墮郈及費墮成弗克¶
左氏曰初叔孫成子欲立武叔公若藐諌不可成子立¶
之而卒公南為馬正使公若為郈宰武叔既定使郈馬¶
正侯犯殺公若侯犯以郈叛武叔懿子及齊師圍郈叔¶
孫謂郈工師駟赤曰郈非唯叔孫氏之憂社稷之患也¶
<pb:KR2o0021_WYG_017-9b>¶
駟赤謂侯犯以郈易於齊必倍與子地侯犯請易於齊¶
齊有司觀郈将至駟赤使周走呼曰齊師至矣郈人大¶
駭介侯犯之門甲以圍侯犯侯犯請行許之駟赤納魯¶
人侯犯奔齊齊人乃致郈武叔聘于齊齊侯享之曰郈¶
與敝邑際故敢助君憂之對曰所以事君封疆社稷是¶
以敢以家𨽻勤君之執事夫不令之臣天下之所惡也¶
君豈以為寡君賜○史記曰孔子言於定公曰臣不蔵¶
甲大夫無百雉之城使仲由為季氏宰将堕三都○左¶
<pb:KR2o0021_WYG_017-10a>¶
氏曰於是叔孫氏堕郈季氏将堕費公山不狃叔孫輒¶
帥費人以襲魯公與三子入于季氏之宮登武子之臺¶
費人攻之弗克入及公側仲尼命申句須樂頎下伐之¶
費人北國人追之敗諸姑蔑二子奔齊遂堕費将堕成¶
公歛處父謂孟孫堕成齊人必至于北門且成孟氏之¶
保障也無成是無孟氏也子偽不知我将不堕冬十二¶
月公圍成弗克¶
　(履祥按魯自三家四分公室而魯公無民久矣孔子/雖為大司㓂為其議事交隣可爾土地甲兵固皆三)¶
<pb:KR2o0021_WYG_017-10b>¶
　(家有也縦堕三都三都之民豈遽為公室有哉去其/城郭差可防三家之叛亂耳幸而公山不狃以費叛)¶
　(侯犯以郈叛二子自以為患故堕之易為勢至孟氏/不肯堕成則成固未易堕矣成之不堕當時家臣知)¶
　(有其家不知有公室類如此然成終不可堕乎曰使/孔子久于其位安知其不堕使孔子别有所為則雖)¶
　(不堕成亦可矣孔子用於魯于今一年堕三都而不/盡則期月而可三年有成之説無乃已虛乎孔子固)¶
　(曰如有用我者此為授之以國家言也三家者於孔/子豈有土地甲兵為之用哉其眀年始攝相事與聞)¶
　(國政二年而始曰攝曰與則前乎此年其權可知矣/孟子謂孔子子此為見行可之仕盖謂其或可以行)¶
　(耳而不行而後去然則謂孔子得用於魯則未也學/者忿聖人之失職幸聖人之見用方且以反侵疆誅)¶
　(正邜墮三都為誇皆未/知孔子亦非知事勢者)¶
<pb:KR2o0021_WYG_017-11a>¶
　　　十有一月丙寅𦍤日有食之¶
　　　二十有三年齊侯衛侯次于垂葭¶
左氏曰齊侯衛侯次于垂葭使師伐晋将濟河諸大夫¶
不可邴意兹曰鋭師伐河内傳必數日而後及絳絳不¶
三月不能出河則我既濟水矣乃伐河内齊侯皆歛諸¶
大夫之軒唯邴意兹乘軒齊侯欲與衛侯乘與之宴而¶
駕乘廣載甲焉使告曰晋師至矣齊侯曰比君之駕也¶
寡人請攝乃介而與之乘驅之或告曰無晋師乃止¶
<pb:KR2o0021_WYG_017-11b>¶
　(履祥按齊故覇國也晋失覇則齊可以覇矣/而其君輕率如此齊之所以不能復覇與)¶
　　　晉趙鞅入于晋陽以叛荀寅士吉射入于朝歌¶
　　　以叛趙鞅歸于晋¶
左氏曰晋趙鞅謂邯鄲午曰歸我衛貢五百家舎諸晋¶
陽(十一年趙鞅圍衛衛懼貢五百/家鞅置之邯鄲今欲徙著已邑)午許諾歸吿其父兄¶
皆曰不可趙孟怒召午而囚諸晋陽使其&KR0025;者説劍而¶
入渉賔不可乃使告邯鄲人曰吾私有討於午也二三¶
子唯所欲立遂殺午趙稷渉賔以邯鄲叛上軍司馬籍¶
<pb:KR2o0021_WYG_017-12a>¶
秦圍邯鄲午荀寅之甥也荀寅范吉射之姻也而相與¶
睦故不與圍邯鄲将作亂董安于聞之告趙孟曰先備¶
諸趙孟曰晋國有命始禍者死為後可也安于曰與其¶
害於民寧我獨死請以我説趙孟不可范氏中行氏伐¶
趙氏之宫趙鞅奔晋陽晋人圍之范臯夷無寵於范吉¶
射而欲為亂於范氏梁嬰父嬖於知文子欲以為卿韓¶
簡子與中行文子相惡魏襄子亦與范昭子相惡故五¶
子謀将逐荀寅而以梁嬰父代之逐范吉射而以范臯¶
<pb:KR2o0021_WYG_017-12b>¶
夷代之荀躒言於晋侯曰君命大臣始禍者死載書在¶
河今三臣始禍而獨逐鞅刑已不鈞矣請皆逐之荀躒¶
韓不信魏曼多奉公以伐范氏中行氏弗克二子将伐¶
公齊高彊曰三折肱知為良醫唯伐君為不可民弗與¶
也我以伐君在此矣三家未睦可盡克也克之君将誰¶
與若先伐君是使睦也弗聴遂伐公國人助公二子敗¶
&KR0025;而伐之荀寅士吉射奔朝歌韓魏以趙氏為請趙鞅¶
入于絳盟于公宫明年梁嬰父謂知文子曰不殺安于¶
<pb:KR2o0021_WYG_017-13a>¶
使終為政於趙氏趙氏必得晋國盍以其先發難也討¶
於趙氏文子使告於趙孟曰范中行氏雖信為亂安于¶
則發之是安于與謀亂也晋國有命始禍者死二子既¶
伏其罪矣敢以告趙孟患之安于曰我死而晋國寧趙¶
氏定将焉用生人誰不死吾死莫矣乃縊而死趙孟尸¶
諸市而告於知氏曰主命戮罪人安于既伏其罪矣敢¶
以告知伯従趙孟盟而後趙氏定祀安于於廟¶
　　　魯以孔子攝相事與聞國政¶
<pb:KR2o0021_WYG_017-13b>¶
史記曰孔子由大司㓂攝行相事於是誅魯大夫亂政¶
者少正夘與聞國政四方之客至于邑者不求有司皆¶
予之如歸○荀子曰孔子為魯相攝朝七日而誅少正¶
夘門人進問曰夫少正夘魯之聞人也夫子為政而始¶
誅之得無失乎孔子曰人有惡者五而盗竊不與焉一¶
曰心逆而險二曰行辟而堅三曰言偽而辯四曰記醜¶
而博五曰順非而澤此五者有一於人則不得免於君¶
子之誅而少正夘兼有之故居處足以聚徒成羣言談¶
<pb:KR2o0021_WYG_017-14a>¶
足以飾邪營衆彊足以反是獨立此小人之桀雄也不¶
可以不誅也是以湯誅尹諧文王誅潘正周公誅管叔¶
太公誅華仕管仲誅付里乙子産誅鄧析史何此七子¶
者皆異世同心不可不誅也(參用/家語)○家語曰初魯之販¶
羊有沈猶氏者常朝飲其羊以詐市人有公慎氏者妻¶
滛不制有慎潰氏者奢侈踰法魯之鬻六畜者飾之以¶
儲價及孔子之為政也則沈猶氏不敢朝飲其羊公慎¶
氏出其妻慎潰氏越境而徙三月則鬻牛馬者不儲價¶
<pb:KR2o0021_WYG_017-14b>¶
賣羔豚者不加飾男女行者别其塗道不拾遺男尚忠¶
信女尚貞順○朱子曰少正夘之事嘗竊疑之盖論語¶
所不載子思孟子所不言雖以左氏春秋内外傳之誣¶
且駁而猶不道也乃獨荀况言之是必齊魯諸儒憤聖¶
人之失職故為此説以誇其權爾吾又豈敢輕信其言¶
而遽稽以為决乎聊併記之以俟來者¶
　　　齊人歸女樂于魯孔子適衛¶
論語曰齊人歸女樂季桓子受之三日不朝孔子行○¶
<pb:KR2o0021_WYG_017-15a>¶
孟子曰孔子為魯司㓂不用從而祭燔肉不至不税冕¶
而行不知者以為為肉也其知者以為為無禮也乃孔¶
子則欲以㣲罪行不欲為茍去君子之所為衆人固不¶
識也○史記曰齊人聞而懼曰孔子為政必覇覇則吾¶
地近焉我為之先并矣盍致地焉犂鉏曰請先嘗沮之¶
沮之而不可則致地庸遲乎於是選齊國中女子好者¶
八十人皆衣文衣而舞康樂文馬三十駟遺魯君陳女¶
樂文馬於魯城南高門外季桓子㣲服往觀再三将受¶
<pb:KR2o0021_WYG_017-15b>¶
乃語魯君為周道逰往觀終日怠於政事子路曰夫子¶
可以行矣孔子曰魯今且郊如致膰於大夫則吾猶可¶
以止桓子卒受女樂三日不聴政郊又不致膰爼於大¶
夫孔子遂行¶
　(履祥按孔子生長於魯至是五十餘年天下之士多/&KR0025;之者魯之君臣豈有不知其賢者而未嘗能用孔)¶
　(子也定公之十年一旦起而用之莫有知其由者論/語左氏皆不言其故獨孟子稱孔子於季桓子見行)¶
　(可之仕而論語謂季桓子受女樂不朝孔子行是孔/子此時之行蔵係季桓子之用舎也何哉魯自三家)¶
　(四分公室而季氏取其二季氏専魯而魯公無民久/矣使魯之君而欲用孔子豈能遽奪季氏之權以畀)¶
<pb:KR2o0021_WYG_017-16a>¶
　(孔子季氏亦豈肯遜己之權以與孔子哉自定公初/年季平子卒其家臣陽虎始用事五年執桓子囚之)¶
　(而専魯政辱之於晋陥之於齊師且盟且詛九年又/将享桓子而殺之僅而獲免當是時非惟魯國不可)¶
　(為而季氏亦自不可支矣霜降水涸涯涘自見桓子/於此亦謀所以為靖亂興衰之計故舉孔子于公而)¶
　(試用之已而政聲四達郤齊歸地於是攝行相事堕/三都夫三都者三家强邑也當是時公山弗擾在費)¶
　(而郈侯犯之亂未久也三家之有三都已非公室之/便而三都之為三都至是亦非三家之便也故仲孫)¶
　(氏始堕郈繼而季桓子堕費已而孟孫氏不肯堕成/圍之弗克其不肯堕成也公歛處父之言曰無成是)¶
　(無孟氏也然則無費是亦無季氏也而堕之當是時/桓子之心未敢自計其私也夫三都已堕其二則成)¶
　(之不堕固亦未害然亦豈終不克堕哉夫子久之必/有處矣既而魯國方治而齊人歸女樂以沮之夫使)¶
<pb:KR2o0021_WYG_017-16b>¶
　(孔子上下之交方固桓子之志未移則一女樂豈足/以間之齊人素善謀功利者歸女樂而謂足以間魯)¶
　(之用孔子寧不㡬於兒戲乎是殆必得其間矣季氏/權臣也桓子捨己權以聴孔子而堕其名都以强公)¶
　(室其中豈無介介者顧以衰敗之餘藉之振起為是/降心以相&KR0025;也今紀綱既定外侮既却魯既治矣桓)¶
　(子豈甘于終絀者縦桓子甘之季氏私人必有以為/不利者故其信任之意必已漸衰特未敢驟舎孔子)¶
　(而孔子顧亦無隙可行爾故齊人歸女樂以促之夫/齊何懼於我而歸女樂于事可疑于禮不正有國者)¶
　(固不可㗖此為隣國所覘也使桓子而猶為孔子之/聴豈其受此受之已非矣而又君臣荒滛其中三日)¶
　(不朝此其心術蠧壊不復可與有為而其心固亦已/無孔子矣故孔子去之然考之孟子與史記盖為膰)¶
　(肉不至而行也而論語則為為女樂盖孔子之行决/於此而特發于膰肉耳孟子之言曰孔子為魯司㓂)¶
<pb:KR2o0021_WYG_017-17a>¶
　(不用&KR0025;而祭燔肉不至不税冕而行夫謂之不用則/不用固久矣受女樂其一事也方其不朝也子路曰)¶
　(夫子可以行矣而夫子曰魯今且郊如致膰於大夫/則吾猶可止吁此所謂去父母國之道也夫郊之必)¶
　(致膰於大夫彛禮也孔子何此之待哉待遇之衰必/有日矣惟孔子於父母之邦不若是恝又不欲顯其)¶
　(君相之過已知其必不致膰猶且兾其能悔而或致/膰也既而膰果不致矣使其致膰猶彛禮也而不致)¶
　(是昭然踈郤之也於是而行復何/俟哉此夫子出處之本末事情也)¶
　　　越子允常卒子句踐嗣(是為/菼執)¶
史記曰夏少康之庶子封於㑹稽(號曰/無余)後二十餘世至¶
於允常允常之時與吳王闔廬戰而相怨伐¶
<pb:KR2o0021_WYG_017-17b>¶
　　　二十有四年於越敗吳于檇李吳闔廬卒子夫¶
　　　差嗣¶
左氏曰吳伐越越子句踐禦之陳于檇李句踐患吳之¶
整也使死士再禽焉不動使罪人三行屬劍於頸而辭¶
曰二君有治臣奸旗鼓不敏於君之行前不敢逃行敢¶
歸死遂自剄也師屬之目越子因而伐之大敗之靈姑¶
浮以戈擊闔廬傷将指取其一屨還卒於陘去檇李七¶
里夫差使人立於庭茍出入必謂己曰夫差而忘越王¶
<pb:KR2o0021_WYG_017-18a>¶
之殺而父乎則對曰唯不敢忘三年乃報越¶
　　　齊侯魯侯衛侯㑹于牽齊侯宋公㑹于洮¶
左氏曰晋人圍朝歌公㑹齊侯衛侯謀救范中行氏析¶
成鮒小王桃甲率狄師以襲晋戰于絳中不克而還士¶
鮒奔周小王桃甲入于朝歌齊宋㑹于洮范氏故也¶
　　　王使石尚歸脤于魯¶
　　　衛世子蒯瞶出奔宋¶
左氏曰衛侯為夫人南子召宋朝太子蒯瞶獻㿻于齊¶
<pb:KR2o0021_WYG_017-18b>¶
過宋野野人歌之曰既定爾婁豬盍歸吾艾豭太子羞¶
之謂戲陽速曰&KR0025;我而朝少君我顧乃殺之速曰諾乃¶
朝夫人夫人見太子太子三顧速不進夫人見其色啼¶
而走曰蒯聵将殺余公執其手以登臺太子奔宋盡逐¶
其黨戲陽速吿人曰大子無道使余殺其母余不許将¶
戕於余若殺夫人将以余説余是故許而弗為以紓余¶
死¶
　　　晋人敗范中行氏之師於潞獲籍秦高彊又敗¶
<pb:KR2o0021_WYG_017-19a>¶
　　　鄭師及范氏之師于百泉¶
　　　孔子自衛適陳畏於匡反衛¶
史記曰孔子遂適衛主顔濁鄒家衛人致粟六萬居十¶
月去衛将適陳過匡顔刻為僕以其策指之曰昔吾入¶
此由彼缺也匡人聞之以為魯之陽虎陽虎嘗暴匡人¶
孔子状類陽虎拘焉五日顔淵後子曰吾以汝為死矣¶
曰子在回何敢死匡人拘孔子益急弟子懼孔子曰文¶
王既沒文不在兹乎天之将䘮斯文也後死者不得與¶
<pb:KR2o0021_WYG_017-19b>¶
於斯文也天之未䘮斯文也匡人其如予何孔子使&KR0025;¶
者為寗武子臣於衛然後得去○荘子曰孔子逰於匡¶
匡人圍之數匝而絃歌不輟無㡬何将甲者辭曰以為¶
陽虎也故圍之今非也請辭而退○史記曰孔子去匡¶
即過蒲月餘反乎衛主蘧伯玉家靈公夫人有南子者¶
使人謂孔子曰四方之君子不辱欲與寡君為兄弟者¶
必見寡小君寡小君願見孔子辭謝不得已而見之夫¶
人在絺帷中孔子入門北面稽首夫人自帷中再拜環¶
<pb:KR2o0021_WYG_017-20a>¶
佩玉聲璆然孔子曰吾鄉為弗見見之禮荅焉○論語¶
曰子見南子子路不説夫子矢之曰予所否者天厭之¶
天厭之¶
　(履祥按聖人道大徳全其見惡人固謂在我有可見/之禮彼之不善我何與焉而此意有難以明言者盖)¶
　(孔子居是邦不非其大夫况其君夫人乎且此行也/在聖人則可茍明言其為可則側媚由徑之人皆可)¶
　(借此説以藉口矣故但重言以誓之其&KR0654;之以天何/也夫事一也而在聖人則可在他人則不可者亦論)¶
　(其心而已聖人此心光眀正大上通乎天故無不可/彼無是心而假是事以自文者其如天何哉聖人指)¶
　(天以為誓欲學/者知反此心也)¶
<pb:KR2o0021_WYG_017-20b>¶
　　　二十有五年孔子去衛過曹¶
史記曰孔子居衛靈公與夫人同車宦者雍渠參乘出¶
使孔子為次乘招揺市過之孔子曰吾未見好徳如好¶
色者也於是醜之去衛過曹是嵗魯定公卒○論語曰¶
衛靈公問陳於孔子孔子對曰爼豆之事則嘗聞之矣¶
軍旅之事未之學也明日遂行(史記重出在去陳之後/非也盖明年而衛靈公)¶
(卒無自陳反衛冄見靈公之事也/論語去衛在陳之前盖得其實)¶
　(履祥按南子之滛非必昬愚也往往機警秀慧有過/人者特不能自制其欲而靈公之昬又徇其欲焉以)¶
<pb:KR2o0021_WYG_017-21a>¶
　(至此爾靈公徇南子之欲故為其召公子朝于宋甚/矣其昬也南子自知其行不為國人所與故借重於)¶
　(孔子而請見之靈公欲重南子而亦知其不為國人/所與故又借重於孔子而使次乗焉夫孔子以聖聞)¶
　(天下而見南子則南子非滛人也公與夫人同車而/孔子次乘則南子非滛而靈公非溺愛無禮也甚矣)¶
　(南子巧于文已惡而靈公雖昬亦巧於文南子之惡/也見南子禮之所有故孔子可以久則久為次乗禮)¶
　(之所無故孔子可以速則速雖然孔子去魯為女樂/也而以膰肉去孔子去衛為次乘也而以問陳行皆)¶
　(不欲招其君之惡而以㣲罪行/此夫子義之盡而仁之至也)¶
　　　魯定公卒子蒋嗣(是為/哀公)¶
左氏曰春邾隐公來朝子貢觀焉邾子執玉高其容仰¶
<pb:KR2o0021_WYG_017-21b>¶
公受玉卑其容俯子貢曰以禮觀之二君者皆有死亡¶
焉夫禮死生存亡之體也将左右周旋進退俯仰於是¶
乎取之朝祀喪戎於是乎觀之今正月相朝而皆不度¶
心已亡矣嘉事不體何以能久高仰驕也卑俯替也驕¶
近亂替近疾君為主其先亡乎夏公薨仲尼曰賜不幸¶
言而中是使賜多言者也¶
　　　八月庚辰𦍤日有食之¶
　　　孔子適宋及鄭至陳¶
<pb:KR2o0021_WYG_017-22a>¶
史記曰孔子去曹適宋與弟子習禮大樹下宋司馬桓¶
魋欲殺孔子伐其樹孔子去弟子曰可以速矣孔子曰¶
天生徳於予桓魋其如予何孔子適鄭與弟子相失孔¶
子獨立郭東門鄭人或謂子貢曰東門有人其顙似堯¶
其項類臯陶其肩類子産然自要以下不及禹三寸纍¶
纍若䘮家之狗子貢以實告孔子孔子笑曰形状末也¶
似䘮家之狗然哉然哉孔子遂至陳主於司城貞子家¶
　(履祥按史記匡人拘孔子益急弟子懼而後夫子有/天未喪斯文匡人如予何之言所以觧弟子之懼也)¶
<pb:KR2o0021_WYG_017-22b>¶
　(孔子於宋遭伐木而去弟子曰可以速矣而後夫子/有天生徳於予桓魋如予何之説所以觧弟子之窘)¶
　(也有子曽子之門人㑹集夫子所言以為論語而事/之首尾或有不具夫不載弟子懼之事則夫子之言)¶
　(似于露不載弟子可速之説則夫子之言似/於誇朱子毎惜不見古文家語盖為此類也)¶
　　　二十有六年(魯哀/公元)楚子陳侯隨侯許男圍蔡¶
左氏曰報栢舉也里而栽廣丈高倍夫屯書夜九日如¶
子西之素蔡人男女以辨使疆于江汝之間而還蔡於¶
是乎請遷于吴¶
　　　呉子敗越于夫椒¶
<pb:KR2o0021_WYG_017-23a>¶
左氏曰呉王夫差敗越于夫椒報檇李也遂入越越子¶
以甲楯五千保于㑹稽使大夫種因吳大宰嚭以行成¶
呉子将許之伍員曰不可臣聞之樹徳莫如滋去疾莫¶
如盡昔夏少康有田一成有衆一旅能布其徳而兆其¶
謀遂滅過戈復禹之績今呉不如過而越大於少康或¶
将豐之不亦難乎句踐能親而務施施不失人親不棄¶
勞與我同壤而世為仇讐於是乎克而弗取将又存之¶
違天而長㓂讐後雖悔之不可食已姬之衰也日可俟¶
<pb:KR2o0021_WYG_017-23b>¶
也介在蠻夷而長㓂讐以是求伯必不行矣弗聴退而¶
吿人曰越十年生聚而十年教訓二十年之外呉其為¶
沼乎越及呉平¶
　　　齊侯衛侯伐晋救邯鄲¶
　　　呉侵陳(事始見/十四年)¶
左氏曰脩舊怨也○檀弓曰吳侵陳斬祀殺厲師還出¶
竟陳行人儀使於師夫差謂大宰嚭曰是夫也多言盍¶
嘗問焉曰師必有名人之稱斯師也者則謂之何行人¶
<pb:KR2o0021_WYG_017-24a>¶
儀曰古之侵伐者不斬祀不殺厲不獲二毛今斯師也¶
殺厲與其不謂之殺厲之師與曰反爾地歸爾子則謂¶
之何曰君王討敝邑之罪又矜而赦之師與有無名乎¶
(禮記人名互/誤今正于此)○左氏曰吳師在陳椘大夫皆懼曰闔廬¶
惟能用其民以敗我於栢舉今聞其嗣又甚焉将若之¶
何子西曰二三子恤不相睦無患吳矣昔闔廬食不二¶
味居不重席室不崇壇器不彤鏤宫室不觀舟車不飾¶
衣服財用擇不取費在國天有菑厲親廵其孤寡而共¶
<pb:KR2o0021_WYG_017-24b>¶
其乏困在軍熟食者分而後敢食其所嘗者卒乘與焉¶
勤恤其民而與之勞逸是以民不罷勞死知不曠吾先¶
大夫子常易之所以敗我也今聞夫差次有臺榭陂池¶
焉宿有妃嬙嬪御焉一日之行所欲必成玩好必&KR0025;珍¶
異是聚觀樂是務視民如讐而用之日新夫先自敗也¶
已安能敗我¶
　　　二十有七年衛靈公卒蒯瞶之子輒立(是為/出公)¶
　　　晋趙鞅帥師納衛世子蒯瞶于戚¶
<pb:KR2o0021_WYG_017-25a>¶
左氏曰衛侯逰于郊子南僕公曰余無子将立女不對¶
他日又謂之對曰郢不足以辱社稷君其改圗君夫人¶
在堂三揖在下君命祗辱夏衛靈公卒夫人曰命公子¶
郢為大子君命也對曰郢異於他子且君沒於吾手若¶
有之郢必聞之且亡人之子輒在乃立輒晋趙鞅納衛¶
大子于戚宵迷陽虎曰右河而南必至焉使大子絻八¶
人衰絰偽自衛逆者吿於門哭而入遂居之¶
　(履祥按公子郢之辭國卒釀衛國之亂似亦賢者之/過間嘗思之郢既支庶而外蒯内輒皆必争之人靈)¶
<pb:KR2o0021_WYG_017-25b>¶
　(公之欲立郢不命之于朝廷之上而言之于郊野之/間此郢之所以辭也觀其言曰君夫人在堂三揖在)¶
　(下君命祗辱則是謂靈公當與卿大夫命之於朝即/名正言順亂源窒矣此亦夫子正名之意也而靈公)¶
　(不悟朝無明命及公歿夫人立之又辭此尤郢之眀/也郢立於夫人之手即制於南子而事皆不可為矣)¶
　(况正犯蒯聵之所必爭乎/吁此郢之所以為賢也)¶
　　　晋趙鞅帥師及鄭罕達帥師戰于鐵鄭師敗績¶
左氏曰齊人輸范氏粟鄭子姚子般送之士吉射逆之¶
趙鞅禦之遇於戚陽虎曰吾車少以兵車之斾與罕駟¶
兵車先陳罕駟自後随而&KR0025;之彼見吾貌必有懼心於¶
<pb:KR2o0021_WYG_017-26a>¶
是乎㑹之必大敗之従之簡子誓曰范氏中行氏反易¶
天眀斬艾百姓欲擅晉國而滅其君寡君恃鄭而保焉¶
今鄭為不道棄君助臣二三子順天眀&KR0025;君命經徳義¶
除詬恥在此行也克敵者上大夫受縣下大夫受郡士¶
田十萬庶人工商遂人臣𨽻圉免志父無罪君實圗之¶
若其有罪絞縊以戮桐棺三寸不設屬辟素車樸馬無¶
入于兆下卿之罰也将戰郵無恤御簡子衛大子為右¶
登鐵上望見鄭師衆大子懼自投于車下子良授大子¶
<pb:KR2o0021_WYG_017-26b>¶
綏而乘之曰婦人也簡子廵列曰畢萬匹夫也七戰皆¶
獲有馬百乘死於牖下羣子勉之死不在㓂繁羽御趙¶
羅宋勇為右羅無勇麇之吏詰之御對曰痁作而伏衛¶
大子禱曰曾孫蒯聵敢昭告皇祖文王烈祖康叔文祖¶
襄公鄭勝亂従晋午在難不能治亂使鞅討之蒯瞶不¶
敢自佚備持矛焉敢告無絶筋無折骨無面傷以集大¶
事無作三祖羞大命不敢請佩玉不敢愛鄭人撃簡子¶
中肩斃于車中獲其蠭旗大子救之以戈鄭師北獲温¶
<pb:KR2o0021_WYG_017-27a>¶
大夫趙羅太子復伐之鄭師大敗獲齊粟千車趙孟喜¶
曰可矣傅傁曰雖克鄭猶有知在憂未艾也初周人與¶
范氏田公孫尨税焉趙氏得而獻之吏請殺之趙孟曰¶
為其主也何罪止而與之田及鐵之戰以徒五百人宵¶
攻鄭師取蠭旗於子姚之幕下獻曰請報主徳追鄭師¶
姚般公孫林殿而射前列多死趙孟曰國無小既戰簡¶
子曰吾伏弢嘔血鼓音不衰今日我上也大子曰吾救¶
主於車退敵於下我右之上也郵良曰我両靷将絶吾¶
<pb:KR2o0021_WYG_017-27b>¶
能止之我御之上也¶
　　　蔡遷于州來¶
左氏曰吳洩庸如蔡納聘而稍納師師畢入衆知之蔡¶
侯吿大夫殺公子駟以説哭而遷墓遷于州來¶
　　　燕簡公卒獻公立¶
　　　二十有八年齊國夏衛石曼姑帥師圍戚¶
穀梁氏曰此衛事也其先國夏何也子不圍父也不係¶
戚于衛子不有父也○胡氏曰蒯聵前稱世子所以深¶
<pb:KR2o0021_WYG_017-28a>¶
罪輒之見立不辭而拒父也輒若可立則蒯瞶為未絶¶
未絶則是世子尚存而可以拒乎主兵者衛也何以序¶
齊為首罪齊人與衛為惡而黨之也公孫文仲主兵伐¶
鄭而序宋為首以誅殤公石曼姑主兵圍戚而序齊為¶
首以誅國夏訓天下後世討亂臣賊子之法也古者孫¶
&KR0025;祖不以父命辭王父命禮也輒雖由嫡孫得立然非¶
有靈公之命安得云受之王父辭父命哉然則為輒者¶
奈何宜辭於國曰若以父為有罪将従王父之命則有¶
<pb:KR2o0021_WYG_017-28b>¶
社稷之鎮公子在我焉得為君以為無罪則國乃世子¶
之所有也天下豈有無父之國哉而使我立乎其位如¶
此則言順而事成矣烏有父不慈子不孝爭利其國滅¶
天理而可為者乎¶
　　　魯桓僖宫災¶
左氏曰夏五月辛夘司鐸火火踰公宫桓僖災救火者¶
皆曰顧府南宫敬叔至命周人出御書俟於宫曰庀女¶
而不在死子服景伯至命宰人出禮書以待命命不共¶
<pb:KR2o0021_WYG_017-29a>¶
有常刑校人乘馬巾車脂轄百官官備府庫慎守官人¶
肅給濟濡帷幕鬰攸従之蒙葺公屋自大廟始外内以¶
悛助所不給有不用命則有常刑無赦公父文伯至命¶
校人駕乘車季桓子至御公立于象魏之外命救火者¶
傷人則止財可為也命藏象魏曰舊章不可亡也富父¶
槐至曰無備而官辦者猶拾瀋也於是乎去表之稾道¶
還公宫孔子在陳聞火曰其桓僖乎¶
　　　殺萇𢎞¶
<pb:KR2o0021_WYG_017-29b>¶
左氏曰劉氏范氏世為婚姻萇𢎞事劉文公故周與范¶
氏趙鞅以為討周人殺萇𢎞¶
　(履祥按周之衰也受制於諸侯其益衰也受制於諸/侯之大夫然周之益衰亦天子之自取也夫以萇𢎞)¶
　(之賢足以振起王室應對諸侯天子不能用之而使/為劉子之屬劉范世姻於是乎右范趙鞅敢以為討)¶
　(而天子又殺之以説趙鞅之/意噫此周之所以益衰與)¶
　　　魯季孫斯卒¶
左氏曰季孫有疾命正常曰無死南孺子之子男也則¶
以吿而立之女也則肥也可季孫卒康子即位既葬康¶
<pb:KR2o0021_WYG_017-30a>¶
子在朝南氏生男正常載以如朝吿曰夫子有遺言命¶
其圉臣曰南氏生男則以告於君與大夫而立之今生¶
矣男也敢吿遂奔衛康子請退公使共劉視之則或殺¶
之矣乃討之召正常正常不反○史記曰季桓子病輦¶
而見魯城喟然嘆曰昔此國㡬興矣以吾獲罪於孔子¶
故不興也顧謂其嗣康子曰我即死若必相魯相魯必¶
召仲尼後數日桓子卒康子代立已𦵏欲召仲尼公之¶
魚曰昔吾先君用之不終終為諸侯笑今又用之不能¶
<pb:KR2o0021_WYG_017-30b>¶
終是再為諸侯笑康子曰誰召而可曰必召冉求於是¶
使召冉求¶
　　　晋趙鞅圍朝歌¶
左氏曰晋趙鞅圍朝歌師于其南荀寅犯師而出奔邯¶
鄲趙鞅殺士臯夷¶
　　　秦惠公卒子嗣(是為/悼公)¶
　　　二十有九年盗殺蔡昭侯國人立其子𦍤(是為/成侯)¶
左氏曰蔡昭侯将如吳諸大夫恐其又遷也承公孫翩¶
<pb:KR2o0021_WYG_017-31a>¶
逐而射之卒以兩矢門之衆莫敢進文之鍇後至曰如¶
牆而進多而殺二人鍇執弓而先翩射之中肘鍇遂殺¶
之¶
　　　晋人執戎蠻子赤歸于椘¶
左氏曰楚人既克夷虎乃謀北方左司馬眅申公夀餘¶
葉公諸梁致蔡於負函致方城之外於繒闗為一昔之¶
期襲梁及霍單浮餘圍蠻氏蠻氏潰蠻子赤奔晋隂地¶
司馬起豐析與狄戎以臨上雒左師軍于菟和右師軍¶
<pb:KR2o0021_WYG_017-31b>¶
于倉野使謂隂地之命大夫士蔑曰晋椘有盟好惡同¶
之若将不廢寡君之願也不然将通于少習以聴命士¶
蔑請諸趙孟趙孟曰晋國未寧安能惡于椘必速與之¶
士蔑乃致九州之戎執蠻子以畀椘師于三户司馬致¶
邑立宗焉以誘其遺民而盡俘以歸¶
　　　孔子如蔡¶
　(履祥按孔子稱危邦不入亂邦不居夫子既去魯矣/以衛靈公之無道而居衛以陳國之小嵗有吳師而)¶
　(在陳以蔡侯死於盗國遷于吳民分于椘而如蔡不/㡬乎居亂而入危與曰前日之言君子守身之常法)¶
<pb:KR2o0021_WYG_017-32a>¶
　(今日之事夫子行道之大權也夫以聖人盛徳固無/施不可夫使二三君者能用孔子委國而聴之則衛)¶
　(可正陳可强蔡可守也而皆不能惜哉雖然夫子既/知其不能用矣其時椘昭之賢聞於天下夫子固将)¶
　(如椘也當在衛也特以衛靈公致粟有際可之禮而/再主蘧伯玉之家當在陳也又以司城貞子為之主)¶
　(而陳侯亦有言議之適故為二國留行至其如蔡盖/為如椘也何以知之有子曰孔子失魯司㓂将之荆)¶
　(先之以子貢又申之以冉有則知孔子去魯則将之/椘矣聖人無固無必故為二國留行爾然而適椘又)¶
　(卒為子西所阻愚以/為此皆非聖人意也)¶
　　　三十年晉趙鞅逐荀寅士吉射奔齊¶
左氏曰晋趙鞅圍邯鄲荀寅奔鮮虞齊國夏伐晉㑹鮮¶
<pb:KR2o0021_WYG_017-32b>¶
虞納荀寅于柏人晉圍柏人荀寅士吉射奔晉○史記¶
曰中行文子范昭子遂奔齊趙竟有邯鄲柏人范中行¶
餘邑入于晋趙名晋卿實專晋權奉邑侔於諸侯¶
　　　齊景公卒少子荼立¶
左氏曰齊燕姬生子不成而死諸子鬻姒之子荼嬖諸¶
大夫恐其為大子也言於公曰若之齒長矣未有大子¶
若之何公曰二三子間於憂虞則有疾疢亦姑謀樂何¶
憂於無君公疾使國惠子高昭子立荼寘羣公子於萊¶
<pb:KR2o0021_WYG_017-33a>¶
齊景公卒公子嘉駒黔奔衛公子鉏陽生奔魯萊人歌¶
之曰景公死乎不與埋三軍之事乎不與謀師乎師乎¶
何黨之乎¶
　　　三十有一年吳伐陳孔子自蔡如葉(按世家孔/子遷于蔡)¶
　　　(三/嵗)¶
左氏曰吳伐陳椘子曰吾先君有盟不可以不救乃救¶
陳師于城父○史記曰椘救陳軍于城父聞孔子在陳¶
蔡之間使人聘孔子孔子将往陳蔡大夫謀曰孔子賢¶
<pb:KR2o0021_WYG_017-33b>¶
者所刺譏皆中諸侯之疾今者久留陳蔡之間諸大夫¶
所設行皆非仲尼之意今椘來聘孔子用於椘則陳蔡¶
用事大夫危矣於是相與發徒役圍孔子於野不得行¶
絶糧使子貢至椘椘子興師迎孔子然後得行(朱子曰/是時陳)¶
(蔡臣服於椘若椘來聘孔子陳蔡大夫安敢圍之魯語/絶糧當去衛如陳之時履祥按陳蔡&KR0025;椘耳非為之臣)¶
(兼蔡又両屬於吳當時諸侯大夫疑孔子得衆而不用/又忌他國之用孔子大率如此孔子圍於陳蔡之間荘)¶
(子荀子皆有此/語今故存之)楚子将以書社地封孔子(史記作七百/里朱子謂恐)¶
(無/此)楚令尹子西曰王之使諸侯有如子貢者乎曰無有¶
<pb:KR2o0021_WYG_017-34a>¶
王之輔相有如顔囘者乎曰無有王之将率有如子路¶
者乎曰無有王之官尹有如宰予者乎曰無有且楚之¶
祖封於周號為子男五十里今孔丘述三王之法明周¶
召之業王若用之則楚安得世世堂堂方數千里乎夫¶
文王在豐武王在鎬百里之君卒王天下今孔丘得據¶
土壤賢弟子為佐非椘之福也昭王乃止¶
　　　顔囘卒(按顔囘卒當在三十年内但孔子自陳/蔡至葉乃在此二年之間雖因春秋書)¶
　　　(於吴伐陳之下而其交聘酬酢則在前矣顔淵/之死當在陳蔡之間正合顔子三十二嵗而卒)¶
<pb:KR2o0021_WYG_017-34b>¶
　　　(之數然子西止昭王之辭猶以輔相有如顔囘/之説則是顔子尚存也顔子之死或是在塗或)¶
　　　(是歸省而死於家皆不可考今/以事相次附三十一年之下)¶
論語曰顔淵死子曰噫天喪予天喪予子哭之慟従者¶
曰子慟矣曰有慟乎非夫人之為慟而誰為又曰顔淵¶
死顔路請子之車以為之槨子曰才不才亦各言其子¶
也鯉也死有棺而無槨吾不徒行以為之槨以吾&KR0025;大¶
夫之後不可徒行也門人欲厚葬之子曰不可門人厚¶
葬之子曰囘也視予猶父也予不得視猶子也非我也¶
<pb:KR2o0021_WYG_017-35a>¶
夫二三子也¶
　(履祥按顔淵死顔路他無所請而至於請車夫子亦/他無可與而至於拒之則顔路疑於干而夫子㡬於)¶
　(吝然今考其時則顔淵之死且葬適當厄于陳蔡之/後自椘反陳之間此正夫子之窮也夫䘮事稱家之)¶
　(有無夫子既以之處其子安得不以處顔子乎夫子/遇舊館人之䘮既脱驂以致賻矣而不能為顔子之)¶
　(槨彼一時此一時也貧富不同也雖然此猶可也孔/門自顔子之外曾子卒傳聖人之道而顔子之歿已)¶
　(有䘮子之嘆後六七年反魯荅其君大夫之問獨稱/顔子為好學且有今也則亡未聞好學者之説然則)¶
　(曾子非耶盖曾子之年少孔子四十六嵗其齒最在/諸弟子之後當孔子對哀公之時方二十有二耳下)¶
　(逮孔子歿曾子方年二十有七則一貫之傳其夙悟/不減于顔子暮年工夫殆或過之後之學者不考乎)¶
<pb:KR2o0021_WYG_017-35b>¶
　(其時因未聞好學之説而遂不知曽子之學孟子稱/誦其詩讀其書而必尚論其世盖又欲考論其時以)¶
　(知其言行之先/後也此類是已)¶
　　　楚昭卒羣臣立其子章(是為/惠)¶
左氏曰楚子在城父将救陳卜戰不吉曰然則死也再¶
敗楚師不如死棄盟逃讎亦不如死死一也其死讎乎¶
命公子申(子/西)為王不可則命公子結(子/期)亦不可則命公¶
子啟(子/閭)五辭而後許将戰有疾庚寅攻大㝠卒于城父¶
子閭退曰君王舎其子而讓羣臣敢忘君乎&KR0025;君之命¶
<pb:KR2o0021_WYG_017-36a>¶
順也立君之子亦順也二順不可失也濳師閉塗逆越¶
女之子章立之而後還是嵗也有雲如衆赤鳥夾日以¶
飛三日楚子使問諸周大史曰其當王身乎若禜之可¶
移於令尹司馬椘子曰除腹心之疾而置諸股肱何益¶
不糓不有大過天其夭諸有罪受罰又焉移之遂弗禜¶
初楚子有疾卜曰河為祟大夫請祭諸郊曰三代命祀¶
祭不越望江漢睢漳楚之望也禍福之至不是過也不¶
榖雖不徳河非所獲罪也遂弗祭孔子曰楚昭王知大¶
<pb:KR2o0021_WYG_017-36b>¶
道矣其不失國也宜哉由己率常可矣¶
　(履祥按史記昭王病於軍中云然孔子在陳聞是言/曰楚昭王通大道矣其不失國也宜哉盖是言乃在)¶
　(軍之初時孔子在陳聞之此孔子所為従/椘之聘也而卒不遇是亦椘之不幸也)¶
列女傳曰楚昭越姬者越句踐之女椘昭之姬也楚昭¶
讌逰既驩謂越姬曰吾願與子生若此死又若此越姬¶
對曰樂則樂矣然不可久也先君荘王淫樂三年不聴¶
政事終而能改卒覇天下妾以君王為能法吾先君将¶
改斯樂而勤於政也今則不然而要婢子以死其可得¶
<pb:KR2o0021_WYG_017-37a>¶
乎妾聞之諸姑也婦女以死彰君之善益君之寵不聞¶
其以茍從君闇死為榮不敢聞命楚子矍然而寤二十¶
五年楚子救陳病在軍中有赤雲夾日史曰是害王身¶
可以移於将相楚子曰将相之於孤猶股肱也今移禍¶
焉庸為去是身乎不聴越姬曰大哉君王之徳妾願從¶
王矣妾聞信者不負其心義者不虚設其事妾死王之¶
義不死王之好也遂自殺楚子薨於軍子閭子西子期¶
謀曰母信者其子必仁乃仗師閉塗迎越姬之子熊章¶
<pb:KR2o0021_WYG_017-37b>¶
立之是為惠王¶
　　　孔子自楚反(按孔子至葉即至椘也葉者楚之/縣也論語載荷蓧丈人長沮桀溺)¶
　　　(之事史記皆在陳蔡之間但史記於在衛/之事蔡葉之事皆重出而不考今姑畧之)¶
史記曰其秋楚子卒于城父椘狂接輿歌而過孔子曰¶
鳳兮鳳兮何徳之衰往者不可諌來者猶可追巳而已¶
而今之從政者殆而孔子下欲與之言趨而辟之不得¶
與之言(按歌鳳史記荘子皆/不同今以論語為正)於是自楚反(史記自椘反/衛今考之衛)¶
(世家四年/方至衛)¶
<pb:KR2o0021_WYG_017-38a>¶
　　　齊陽生入于齊(是為/悼公)齊陳乞弑其君荼¶
左氏曰陳僖子使召公子陽生闞止知之先待諸外公¶
子曰事未可知反與壬也處戒之遂行逮夜至于齊國¶
人知之僖子使子士之母養之與饋者皆入冬十月立¶
之将盟鮑子醉而往其臣差車鮑㸃曰誰之命也陳子¶
曰受命於鮑子遂誣鮑子曰子之命也鮑子曰女忘君¶
之為孺子牛而折其齒乎而背之也悼公稽首曰吾子¶
奉義而行者也若我可不必亡一大夫若我不可不必¶
<pb:KR2o0021_WYG_017-38b>¶
亡一公子義則進否則退廢興無以亂則所願也鮑子¶
曰誰非君之子乃受盟使胡姬以安孺子如賴去鬻姒¶
公使朱毛告於陳子曰㣲子則不及此然君異於器不¶
可以二器二不匱君二多難敢布諸大夫僖子不對而¶
泣曰君舉不信羣臣乎以齊國之困困又有憂少君不¶
可以訪是以求長君庶亦能容羣臣乎不然夫孺子何¶
罪毛復命公悔之毛曰君大訪於陳子而圗其小可也¶
使毛遷孺子於駘殺諸野幕之下(事又見公/羊氏傳)¶
<pb:KR2o0021_WYG_017-39a>¶
　　　三十有二年宋皇瑗帥師侵鄭晉魏曼多帥師¶
　　　侵衛¶
　　　魯侯㑹吳于鄫魯侯伐邾以邾子益歸¶
經世曰吳㑹魯于鄫以伐齊○左氏曰公㑹吳于鄫吳¶
來徴百牢子服景伯對曰先王未之有也吳人曰宋百¶
牢我魯不可以後宋且魯牢晋大夫過十吳王百牢不¶
亦可乎景伯曰晋范鞅貪而棄禮以大國懼敝邑故十¶
一牢之君若以禮命於諸侯則有數矣若亦棄禮則有¶
<pb:KR2o0021_WYG_017-39b>¶
淫者矣周之王也制禮上物不過十二以為天之大數¶
也今棄周禮而曰必百牢亦唯執事吳人弗聴景伯曰¶
吳将亡矣棄天而背本不與必棄疾於我乃與之大宰¶
嚭召季康子康子使子貢辭大宰嚭曰國君道長而大¶
夫不出門此何禮也對曰豈以為禮畏大國也大國不¶
以禮命於諸侯茍不以禮豈可量也寡君既共命焉其¶
老豈敢棄其國大伯端委以治周禮仲雍嗣之斷髪文¶
身臝以為飾豈禮也哉有由然也反自鄫以吳為無能¶
<pb:KR2o0021_WYG_017-40a>¶
為也季康子欲伐邾乃饗大夫以謀之子服景伯曰小¶
所以事大信也大所以保小仁也背大國不信伐小國¶
不仁失二徳者危将焉保孟孫曰二三子以為何如惡¶
賢而逆之對曰禹合諸侯於塗山執玉帛者萬國今其¶
存者無數十焉唯大不字小小不事大也知必危何故¶
不言魯徳如邾而以衆加之可乎(杜氏以此二句/為孟氏之言)不樂¶
而出秋伐邾及范門猶聞鐘聲大夫諌不聴茅成子請¶
告于吳不許曰魯擊柝聞於邾吳二千里不三月不至¶
<pb:KR2o0021_WYG_017-40b>¶
何及於我且國内豈不足成子以茅叛師遂入邾處其¶
公宫衆師晝掠邾衆保于繹師宵掠以邾子益來獻于¶
亳社邾茅夷鴻以束帛乘韋自請救於呉曰魯弱晋而¶
逺呉馮恃其衆而背君之盟辟君之執事以陵我小國¶
邾非敢自愛也懼君威之不立君威之不立小國之憂¶
也若夏盟於鄫衍秋而背之成求而不違四方諸侯其¶
何以事君且魯賦八百乘君之貳也邾賦六百乘君之¶
私也以私奉貳唯君圗之呉子&KR0025;之¶
<pb:KR2o0021_WYG_017-41a>¶
　　　三十有三年宋公入曹以曹伯陽歸¶
左氏曰宋人圍曹鄭桓子思曰宋人有曹鄭之患也不¶
可不救鄭師救曹侵宋初曹人或夢衆君子立社宫謀¶
亡曹曹叔振鐸請待公孫彊許之旦而求之曹無之戒¶
其子曰我死爾聞公孫彊為政必去之及曹伯陽即位¶
好田弋曹鄙人公孫彊好弋獲白鴈獻之且言田弋之¶
説説之因訪政事大説之有寵使為司城以聴政彊言¶
霸説於曹伯曹伯&KR0025;之乃背晋而奸宋宋人伐之晋人¶
<pb:KR2o0021_WYG_017-41b>¶
不救将還褚師子肥殿曹人詬之公聞之怒命反之遂¶
滅曹¶
　　　呉伐魯魯歸邾子益于邾¶
左氏曰呉為邾故将伐魯問於叔孫輒對曰魯有名而¶
無情伐之必得志焉退而告公山不狃不狃曰非禮也¶
君子違不適讎國未臣而有伐之奔命焉死之可也所¶
託也則隐且夫人之行也不以所惡廢鄉今子以小惡¶
而欲覆宗國不亦難乎若使子率子必辭王将使我王¶
<pb:KR2o0021_WYG_017-42a>¶
問於子洩對曰魯雖無與立必有與斃諸侯将救之未¶
可以得志焉晋與齊椘輔之是四讎也夫魯齊晋之唇¶
唇亡齒寒君所知也不救何為吳伐魯子洩率故道險¶
&KR0025;武城初武城人或有因於吳竟田焉拘鄫人之漚菅¶
者曰何故使吾水滋及吳師至拘者道之以伐武城克¶
之國人懼懿子謂㬌伯若之何對曰呉師來斯與之戰¶
何患焉且召之而至又何求焉呉師克東陽而進舎於¶
五梧眀日舍於蠶室明日舍于庚宗遂次于泗上㣲虎¶
<pb:KR2o0021_WYG_017-42b>¶
欲宵攻王舎私屬徒七百人三踊於幕庭卒三百人有¶
若與焉及稷門之内或謂季孫曰不足以害呉而多殺¶
國士不如己也乃止之呉子聞之一夕三遷呉人行成¶
邾子齊甥也齊侯使如呉請師将以伐魯乃歸邾子邾¶
子又無道呉子使大宰子餘討之囚諸樓臺栫之以棘¶
使諸大夫奉大子革以為政後二年邾隐公奔魯又奔¶
齊¶
　　　三十有四年楚人伐陳¶
<pb:KR2o0021_WYG_017-43a>¶
左氏曰陳即呉也呉城邗溝通江淮¶
　　　三十有五年魯侯會呉伐齊齊侯陽生卒齊人¶
　　　實弑之而立其子壬(是為/簡公)¶
左氏曰公㑹呉子邾子郯子伐齊南鄙師于鄎齊人弑¶
悼公赴于師呉子三日哭于軍門之外徐承帥舟師将¶
自海入齊齊人敗之呉師乃還秋呉子使來復儆師¶
　　　楚公子結帥師伐陳¶
左氏曰楚子期伐陳呉延州來季子救陳謂子期曰二¶
<pb:KR2o0021_WYG_017-43b>¶
君不務徳而力爭諸侯民何罪焉我請退以為子名務¶
徳而安民乃還¶
　　　孔子自陳復至衛¶
論語曰子在陳曰歸與歸與吾黨之小子狂簡斐然成¶
章不知所以裁之○冉有曰夫子為衛君乎子貢曰諾¶
吾将問之入曰伯夷叔齊何人也曰古之賢人也曰怨¶
乎曰求仁而得仁又何怨出曰夫子不為也(是時孔子/在衛冉有)¶
(為季氏宰於魯何以得問子貢盖魯衛地近冉有或請/問省其師或以聘問出疆或未與其政事皆不可知)¶
<pb:KR2o0021_WYG_017-44a>¶
○朱子曰君子居是邦不非其大夫况其君乎故子貢¶
不曰衛君而以夷齊為問夫子告之如此則其不為衛¶
君可知矣盖伯夷以父命為尊叔齊以天倫為重其遜¶
國也皆求所以合乎天理之正而即乎人心之安既而¶
各得其志焉則視棄其國猶敝蹝爾何怨之有若衛輒¶
之據國拒父而唯恐失之其不可同年而語明矣○又¶
曰夷齊雖賢而其所為或出於激發過中之行而不能¶
無感慨不平之心則衛君之事猶未為甚得罪於天理¶
<pb:KR2o0021_WYG_017-44b>¶
也故問怨乎以審其趣而夫子告之如此則子貢之心¶
曉然知夫二子之為是非其激發之之私而無纎芥之¶
憾矣持是心以燭乎衛君之事其得罪於天理而見絶¶
於聖人尚何疑哉○論語曰子路曰衛君待子而為政¶
子将奚先子曰必也正名乎子路曰有是哉子之迂也¶
奚其正子曰野哉由也君子於其所不知盖闕如也名¶
不正則言不順言不順則事不成事不成則禮樂不興¶
禮樂不興則刑罰不中刑罰不中則民無所措手足故¶
<pb:KR2o0021_WYG_017-45a>¶
君子名之必可言也言之必可行也君子於其言無所¶
茍而已矣○胡氏曰蒯瞶欲殺母得罪於父而輒據國¶
以拒父皆無父之人也其不可有國也明矣夫子為政¶
而以正名為先必将具其事之始末請于天王告于方¶
伯命公子郢而立之則人倫正天理得名正言順而事¶
成矣夫子告之之詳而子路不悟故卒死孔悝之難而¶
不知食其禄之為非也¶
　(履祥按朱子有言當衛輒之時父爭於外子拒於内/不知其國何以度日是謂君子於此不可一日處也)¶
<pb:KR2o0021_WYG_017-45b>¶
　(孔子世家稱孔子自椘反衛在哀公六年其後自衛/反魯首尾又計六年矣以衛父子之亂而夫子久於)¶
　(其國何邪豈居亂邦見惡人在聖人則可或待其得/政而将借是以正名義也及考之陳世家則椘昭卒)¶
　(之年孔子在陳非返衛也考之衛世家則齊弑悼公/之年孔子始自陳至衛眀年反魯則非久於衛也然)¶
　(猶至衛何也孔子在陳曰盍歸乎來盖思魯之狂士/則自陳至衛盖過衛耳意則主於歸魯也以夫子門)¶
　(人如子夏子羔子貢之徒亦多衛人者孔子於魯為/父母之邦其出也既以司㓂去國則其反也不可以)¶
　(無故而復國故明年召之即歸矣經世於丙辰書孔/子自陳至衛於丁巳書自衛反魯可以訂孔子世家)¶
　(之謬而孔子久速/之可於此見矣)¶
　　　三十有六年齊國書帥師伐魯魯侯會吳伐齊¶
<pb:KR2o0021_WYG_017-46a>¶
　　　齊國書帥師及吳戰于艾陵齊師敗績獲齊國¶
　　　書¶
左氏曰齊為鄎故國書高無㔻帥師伐我及清季孫謂¶
其宰冉求曰齊師在清必魯故也若之何求曰一子守¶
二子従公禦諸竟季孫曰不能求曰居封疆之間季孫¶
告二子二子不可求曰若不可則君無出一子帥師背¶
城而戰不屬者非魯人也魯之羣室衆於齊之兵車一¶
室敵車優矣子何患焉二子之不欲戰也宜政在季氏¶
<pb:KR2o0021_WYG_017-46b>¶
當子之身齊人伐魯而不能戰子之恥也大不列於諸¶
侯矣季孫使&KR0025;於朝俟於黨氏之溝武叔呼而問戰焉¶
對曰君子有逺慮小人何知懿子强問之對曰小人慮¶
材而言量力而共者也武叔曰是謂我不成文夫也退¶
而蒐乘孟孺子洩帥右師顔羽御邴洩為右冉求帥左¶
師管周父御樊遲為右季孫曰須也弱有子曰就用命¶
焉季氏之甲七千冉有以武城人三百為己徒卒老幼¶
守宫次于雩門之外五日右師&KR0025;之公叔務人見保者¶
<pb:KR2o0021_WYG_017-47a>¶
而泣曰事充政重上不能謀士不能死何以治民吾既¶
言之矣敢不勉乎師及齊師戰于郊齊師自稷曲師不¶
踰溝樊遲請三刻而踰之衆&KR0025;之師入齊軍獲甲首八¶
十齊人不能師宵諜曰齊人遁冉有請&KR0025;之三季孫弗¶
許右師奔孟之側殿林不狃死公為與其嬖僮汪錡乘¶
皆死皆殯孔子曰能執干戈以衛社稷可無殤也冉有¶
用矛於齊帥故能入其軍孔子曰義也為郊戰故公㑹¶
吳子伐齊克博至于嬴陳僖子謂其弟書爾死我必得¶
<pb:KR2o0021_WYG_017-47b>¶
志宗子陽與閭丘明相厲也桑掩胥御國子公孫夏曰¶
二子必死将戰公孫夏命其徒歌虞殯陳子行命其徒¶
具含玉公孫揮命其徒曰人尋約呉髪短東郭書曰三¶
戰必死問弦多以琴曰吾不復見子矣陳書曰此行也¶
吾聞鼓而已不聞金矣戰于艾陵呉展如敗高子國子¶
敗胥門巢呉子卒助之大敗齊師獲國書公孫夏閭丘¶
明陳書東郭書革車八百乘甲首三千以獻于魯呉之¶
将伐齊也越子率其衆以朝焉王及列士皆有饋賂呉¶
<pb:KR2o0021_WYG_017-48a>¶
人皆喜唯子胥懼曰是豢呉也夫諌曰越在我心腹之¶
疾也壤地同而有欲於我夫其柔服求濟其欲也不如¶
早從事焉得志於齊猶獲石田也無所用之越不為沼¶
呉其冺矣使醫除疾而曰必遺類焉者未之有也弗聴¶
使於齊屬其子於鮑氏為王孫氏反役王聞之使賜之¶
屬鏤以死将死曰樹吾墓檟檟可材也呉其亡乎三年¶
其始弱矣盈必毁天之道也¶
　(履祥按義理不明而血氣用事無有不敗者闔廬傷/於檇李而死夫差使人立於庭茍出入必謂之曰夫)¶
<pb:KR2o0021_WYG_017-48b>¶
　(差而忘越王之殺而父乎則對曰唯不敢忘可謂有/復讎之志矣僅有夫椒之敗而遽受其平今又受其)¶
　(豢子胥之諌利害雖明而復讎之義不及也子胥能/報父讎於宗國獨不能使其君報父讎國乎夫差舎)¶
　(復讎之義而好大喜功爭衡上國訖為讎所乘以斃/爭衡者血氣之用事也忘讎者義理之不明也子胥)¶
　(雖諌而以是死夫/差亦以是敗矣)¶
　　　孔子自衛反魯¶
左氏曰魯人以幣召孔子乃歸○史記世家曰冉有為¶
季氏将師與齊戰克之季康子曰子之於軍旅學之乎¶
性之乎冉有曰學之於孔子康子曰我欲召之可乎對¶
<pb:KR2o0021_WYG_017-49a>¶
曰欲召之則無以小人閒之則可矣季康子逐公華公¶
賔公林以幣迎孔子孔子歸魯○論語曰哀公問曰何¶
為則民服孔子對曰舉直錯諸枉則民服舉枉錯諸直¶
則民不服(謝氏曰好直而惡枉天下之至情也順之則/服逆之則去必然之理也然或無道以照之)¶
(則以直為枉以枉為直者多矣/是以君子大居敬而貴窮理也)○季康子問使民敬忠¶
以勸如之何子曰臨之以荘則敬孝慈則忠舉善而教¶
不能則勸○子言衛靈公之無道也康子曰夫如是奚¶
而不䘮孔子曰仲叔圉治賔客祝鮀治宗廟王孫賈治¶
<pb:KR2o0021_WYG_017-49b>¶
軍旅夫如是奚其䘮○季康子問政於孔子孔子對曰¶
政者正也子帥以正孰敢不正○季康子患盗問於孔¶
子孔子對曰茍子之不欲雖賞之不竊○季康子問政¶
於孔子曰如殺無道以就有道何如孔子對曰子為政¶
焉用殺子欲善而民善矣君子之徳風小人之徳草草¶
上之風必偃○哀公問弟子孰為好學孔子對曰有顔¶
囘者好學不遷怒不貳過不幸短命死矣今也則亡未¶
聞好學者也¶
<pb:KR2o0021_WYG_017-50a>¶
　(履祥按顔子之好學如博文約禮而欲罷不能克己/復禮而請事斯語私足以發語之不惰皆是也而夫)¶
　(子荅哀公之問特舉不遷怒不貳過為言二事者固/亦克己之功而未盡顔子好學之事盖借是以諌悟)¶
　(哀公也夫子荅問之間各切其人之病哀公為人躁/妄故夫子荅其弟子之問而舉顔子不遷怒不貳過)¶
　(以諭曉之可謂切矣即顔子二事之功為哀公對病/之藥惜哀公之不能繹且改也然今也則亡惜詞也)¶
　(未聞好學待詞也曾子宜可謂好學而夫子不及之/此一時也曾子之年最在諸弟子之後其進學當在)¶
　(夫子暮年其成徳亦在夫/子既歿之後也説又見前)¶
　　　孔子叙書記禮刪詩正樂序易彖繫象説卦文¶
　　　言¶
<pb:KR2o0021_WYG_017-50b>¶
史記曰魯終不能用孔子孔子亦不求仕時周室㣲而¶
禮樂廢詩書缺追迹三代之禮序書傳上紀唐虞之際¶
下至秦繆編次其事觀殷夏所損益以一文一質周監¶
二代郁郁乎文哉吾従周故書傳禮記自孔氏孔子語¶
魯太師樂吾自衛反魯然後樂正雅頌各得其所古者¶
詩三千餘篇及至孔子取可施於禮義上采契后稷中¶
述殷周之盛至幽厲之缺始於衽席三百五篇孔子皆¶
弦歌之以求合韶武雅頌之音禮樂自此可得而述以¶
<pb:KR2o0021_WYG_017-51a>¶
備王道成六藝孔子晚而喜易序彖繫象説卦文言讀¶
易韋編三絶曰假我數年若是我於易則彬彬矣孔子¶
以詩書禮樂教弟子盖三千焉身通六藝者七十有二¶
人¶
　(履祥按史記謂孔子序書編次其事夫書序非孔子/作而周書諸篇多失其次愚於武王成王之篇皆嘗)¶
　(考正之矣計古者事時前後已具編年之史而書則/每事自為首尾固未必諸篇相為次第也然或諸篇)¶
　(本有次第而孔安國伏生時失之前漢書言張覇作/書首尾後漢書言衛宏作詩序自前儒以詩書之序)¶
　(皆出孔子朱子嘗引漢書以證詩序之偽矣獨書序/疑而未斷方漢初時太誓且有偽書何况書序且孔)¶
<pb:KR2o0021_WYG_017-51b>¶
　(傳古文其出最後則附㑹之作有所不免若書序果/出壁中亦不可謂非附㑹者盖孔鮒兄弟藏書之時)¶
　(上距孔子歿&KR0183;三百年其同藏者論語孝經論語既/有子曾子門人所集孝經又後人因五經之訓而&KR0258;)¶
　(引詩書旁取傳記之語附㑹成書何獨古書首尾尚/是夫子舊本則其為齊魯諸儒次序附㑹而作序亦)¶
　(可知也子曰夏禮吾能言之杞不足徴也殷禮吾能/言之宋不足徴也文獻不足故也足則吾能徴之矣)¶
　(聖人於夏殷之禮不曰吾能知之矣曰吾能言之此/盖記禮之時語也聖人生知之資其於禮之義理則)¶
　(知之素矣此其所言盖謂其制度文為之詳爾雖當/時二代之禮失亡将盡而以聖人之資觸類旁通皆)¶
　(能歴歴言之但聖人謹重之意必欲得文獻以證成/之足則吾能證成其書矣而卒不可得故終於&KR0025;周)¶
　(而幽厲傷之又終於&KR0025;魯而郊禘又非禮後世訖不/得見成書之盛其間見於禮記之所以傳者又多&KR0258;)¶
<pb:KR2o0021_WYG_017-52a>¶
　(以門人經師之説惜哉至於詩則子王子嘗謂今之/三百篇非盡夫子之三百篇也夫子刪繁蕪之三千)¶
　(取雅正者三百而三千之中豈無播詠于世俗之口/者諸儒傳夫子之詩而不全得見世俗之流傳管絃)¶
　(之濫在者概以為古詩取以足夫子三百之數而不/辯其非也不然若孔門之誦詠如素絢唐棣諸詩經)¶
　(書之所傳如貍首轡柔先正繁渠諸詩何以皆不與/於今之三百而夫子已放之鄭聲何為尚存而不削)¶
　(邪至於易彖繫象説卦文言魏伯陽顔師古所謂十/翼者此則夫子之意而門人述以成書謂皆夫子所)¶
　(筆則亦非也彖傳例有發明中間豈無未盡之意象/傳句多重複中間寧無填塞之詞盖門人得夫子之)¶
　(説而欲足成其書不得不爾何以知之以繫辭知之/也十翼莫粹於繫辭繫辭或不以子曰起文或以子)¶
　(曰起文或引子曰以荅問或中引子曰以為證或末/引子曰以為斷子王子謂與子思作中庸同體盖繫)¶
<pb:KR2o0021_WYG_017-52b>¶
　(辭傳門人以夫子之意發明非夫子之親筆也果夫/子之親筆則章首之子曰何以或有或無或問或荅)¶
　(篇中之子曰何以或引或斷邪然則繫辭傳之成文/且非夫子之全筆則彖傳之具體小象之比辭安得)¶
　(為夫子之全筆耶獨大象乃夫子之筆辭簡義精體/明用切三聖所作之外此自當為夫子之一經而門)¶
　(人得夫子之言獨文言無所附㑹夫子文言最為明/白乾卦文言各以子曰荅問深宻明暢其後申述卦)¶
　(爻之義不以子曰起文者意便不及如所謂故或之/或之者疑之也故无咎逈與前章不同其於六十四)¶
　(卦之中發明爻義者亦文言之體間舉數爻辭義俱/明門人不敢足成三百八十四首故於乾坤二卦文)¶
　(言之外餘卦文言&KR0258;諸繫辭傳是為得之後之學者/於禮記十翼但欲見夫子著述之多而不敢别其為)¶
　(門人發明之辭與其足成之體今姑論/其梗概如此又當别為讀經者言之)¶
<pb:KR2o0021_WYG_017-53a>¶
　　　三十有七年魯用田賦¶
左氏曰季孫欲以田賦使冉有訪諸仲尼仲尼不對而¶
私於冉有曰君子之行也度於禮施取其厚事舉其中¶
歛&KR0025;其薄如是則以丘亦足矣若不度於禮而貪冒無¶
厭則雖以田賦将又不足且子季孫若欲行而法則有¶
周公之典在弗聴○榖梁氏曰古者公田什一用田賦¶
非正也¶
　(履祥按魯自宣公初税畆而田税已倍作丘甲用田/賦而兵賦又再倍矣左氏叙孔子之對似非盡聖人)¶
<pb:KR2o0021_WYG_017-53b>¶
　(語今/畧之)¶
　　　呉子㑹魯侯衛侯宋皇瑗于橐臯¶
左氏曰公㑹呉于橐臯吳子使大宰嚭請尋盟公不欲¶
使子貢對曰盟所以周信也故心以制之玉帛以奉之¶
言以結之明神以要之寡君以為茍有盟焉弗可改也¶
已若猶可改日盟何益今吾子曰必尋盟若可尋也亦¶
可寒也乃不尋盟呉徴㑹于衛初衛人殺呉行人且姚¶
而懼謀於行人子羽子羽曰呉方無道無乃辱吾君不¶
<pb:KR2o0021_WYG_017-54a>¶
如止也子木曰呉方無道國無道必棄疾於人呉雖無¶
道猶足以患衛往也秋衛侯㑹呉于鄖公及衛侯宋皇¶
瑗盟呉人藩衛侯之舎子服景伯謂子貢曰夫諸侯之¶
㑹事既畢矣侯伯致禮地主歸餼以相辭也今吴不行¶
禮於衛而藩其君舎以難之子盍見大宰乃請束錦以¶
行語及衛故大宰嚭曰寡君願事衛君衛君之來也緩¶
寡君懼故将止之子貢曰衛君之來必謀於其衆其衆¶
或欲或否是以緩來其欲來者子之黨也其不欲來者¶
<pb:KR2o0021_WYG_017-54b>¶
子之讎也若執衛君是堕黨而崇讎也且合諸侯而執¶
衛君誰敢不懼堕黨崇讎而懼諸侯或者難以覇乎乃¶
舎衛侯¶
　　　三十有八年單子晋侯魯侯㑹呉子于黄池呉¶
　　　子使駱來告勞楚公子申帥師伐陳於越入呉¶
　　　呉及越平¶
左氏曰夏會單平公晋定公呉夫差于黄池六月丙子¶
越子伐呉為二隧疇無餘謳陽自南方先及郊呉大子¶
<pb:KR2o0021_WYG_017-55a>¶
友王子地王孫彌庸夀於姚自泓上觀之彌庸見姑蔑¶
之旗曰吾父之旗也不可以見讎而弗殺也大子曰戰¶
而不克将亡國請待之彌庸不可屬徒五千王子地助¶
之乙酉戰彌庸獲疇無餘地獲謳陽越子至王子地守¶
丙戌復戰大敗呉師獲大子友王孫彌庸夀於姚丁亥¶
入呉呉人告敗于夫差夫差惡其聞也自剄七人於幕¶
下秋七月辛丑盟呉晋争先呉人曰於周室我為長晋¶
人曰於姬姓我為伯趙鞅呼司馬寅曰日旰矣大事未¶
<pb:KR2o0021_WYG_017-55b>¶
成二臣之罪也建鼓整列二臣死之長幼必可知也對¶
曰請姑視之反曰肉食者無墨今呉王有墨國勝乎大¶
子死乎且夷徳輕不忍久請少待之乃先晋人呉人将¶
以公見晋侯子服景伯對使者曰王合諸侯則伯帥侯¶
牧以見於王伯合諸侯則侯帥子男以見於伯自王以¶
下朝聘玉帛不同故敝邑之職貢於呉有豐於晋無不¶
及焉以為伯也今諸侯㑹而君将以寡君見晋君則晋¶
成為伯矣敝邑将改職貢魯賦於呉八百乘若為子男¶
<pb:KR2o0021_WYG_017-56a>¶
則将半邾以屬于呉而如邾以事晋且執事以伯召諸¶
侯而以侯終之何利之有焉呉人乃止既而悔之囚㬌¶
伯以還及户牖謂大宰曰魯将以十月上辛有事於上¶
帝先王何世有職焉若不㑹祝宗将曰呉實然且謂魯¶
不共而執其賤者何損焉大宰言於夫差曰無損於魯¶
而祇為名不如歸之乃歸景伯夫差欲伐宋殺其丈夫¶
而囚其婦人大宰嚭曰可勝也而弗能居也乃歸○呉¶
越春秋曰黄池之㑹呉既長晋而還未踰於黄池越聞¶
<pb:KR2o0021_WYG_017-56b>¶
呉王久留未歸乃悉士衆将伐之呉又恐齊宋之為害¶
乃命王孫駱告勞于周曰昔楚之不承供貢辟逺兄弟¶
之國吾前君闔閭不忍其惡帶劍挺鈹與楚昭相逐於¶
中原天舎其衷楚師敗績今齊不鑒於楚又不恭王命¶
以逺辟兄弟之國夫差不忍其惡被甲帶劍徑至艾陵¶
天福於呉齊師還鋒而退夫差豈敢自多其功是文武¶
之徳所祐助時歸呉不熟於嵗遂縁江泝淮開溝深水¶
出於商魯之間而歸告於天子執事周王荅曰伯父令¶
<pb:KR2o0021_WYG_017-57a>¶
　子來乎盟國一人則依矣余實嘉之伯父若能輔余一¶
　人則兼受永福周室何憂焉乃賜弓弩王阼以增號諡¶
　○史記曰國亡大子内空王居外久士皆罷敝於是乃¶
　使厚幣以與越平¶
　¶
　¶
　¶
　¶
<pb:KR2o0021_WYG_017-57b>¶
　¶
　¶
　¶
　¶
　¶
　¶
　¶
御批資治通鑑綱目前編卷十七¶
