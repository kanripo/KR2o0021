# -*- mode: mandoku-view; -*-
#+TITLE: 御批資治通鑑綱目前編
#+DATE: 2015-08-24 22:56:36.853207
#+PROPERTY: ID KR2o0021
#+PROPERTY: BASEEDITION WYG    
#+PROPERTY: JUAN [御製叙]
<pb:KR2o0021_WYG_000-1a>¶
御批資治通鑑綱目全書序¶
朕惟自古帝王言動必記而史事以興顧周禮外史所¶
掌卷帙寖繁即記傳亦異千百年來㣲言大義昭接天¶
壤必以尼山筆削為斷所從來尚矣粤自龍門而降累¶
朝國乗體製略同涑水司馬氏易分類為合編葢猶左¶
氏法也紫陽朱子特起而振舉之綱以提要目以備詳¶
嵗時列於上而天統明章程繋於下而人紀立増損精¶
切予奪謹嚴庻幾春秋大居正之宗指與雖其間事例¶
<pb:KR2o0021_WYG_000-1b>¶
櫽括稍有脱誤大都門人一時采輯之過實非晦庵本¶
意也自時厥後有前編有外紀有大紀續編以及考證¶
集覽發明質實之類諸家論著不一而足要皆商確折¶
衷互相參訂明儒陳仁錫裒集而剞劂之不可謂非先¶
哲之功臣也朕幾務之暇留神披閱博稽詳考纎悉靡¶
遺取義必抉其精徴辭必搜其奥析疑正陋釐異闡幽¶
務期法戒昭彰質文融貫前後所著論斷凡百有餘首¶
兹允諸臣請並以付梓頒布宇内俾士子流傳誦習開¶
<pb:KR2o0021_WYG_000-2a>¶
卷瞭然不特天人理欲之㣲古今治忽之故一一臚如¶
指掌即子朱子祖述宣尼維持世教之苦衷並可潛孚¶
黙契於數千載之下是則朕敦崇古學作新烝民之至¶
意也爰叙述以冠篇端用昭示於無窮焉¶
康熙四十六年正月十七日¶
#+PROPERTY: JUAN 提要
<pb:KR2o0021_WYG_000-3a>¶
　欽定四庫全書　　　　　史部十五¶
御批資治通鑑綱目前編　　　史評類¶
　　　提要¶
　　　　　(臣/)等謹案¶
　　御批資治通鑑綱目前編十八卷外紀一卷舉要三¶
　　　　　卷元金履祥撰履祥字吉父婺之蘭谿人從¶
　　　　　學於同郡王栢何基得朱子之傳當宋末造¶
　　　　　嘗上書獻海道𢷬虚之䇿不用徳祐初以迪¶
<pb:KR2o0021_WYG_000-3b>¶
　　　　　功郎史館編校起之弗就閉户著書居仁山¶
　　　　　之下學者稱為仁山先生大徳初卒至正中¶
　　　　　追諡文安其學務為有用凡天文地形禮樂¶
　　　　　田乘兵謀陰陽律算之書罔不切究所著大¶
　　　　　學章句疏義尚書表註諸書已别著録是編¶
　　　　　用皇極經世皇王大紀之例凡綱目所未載¶
　　　　　者編年紀事一以尚書為主下及詩禮春秋¶
　　　　　經傳旁及舊史諸子采摭條繋凡所引書多¶
<pb:KR2o0021_WYG_000-4a>¶
　　　　加訓釋以裁正其義有出於前儒所未發者¶
　　　　葢朱子綱目本於資治通鑑斷自三晉分封¶
　　　　迄於五代之季是編則上溯帝堯下迨威烈¶
　　　　準劉恕外紀以記前事而舉要三卷為其標¶
　　　　目亦猶通鑑之有目録也又取上古之事為¶
　　　　外紀一卷以冠其首每條悉標出處以示傳¶
　　　　信書成以授其門人許謙而曰微言懿行後¶
　　　　王所當法苛法亂政後王所當戒可謂得著¶
<pb:KR2o0021_WYG_000-4b>¶
　　　　書之要矣明陳仁錫始與綱目合刻我¶
　聖祖仁皇帝既取綱目之書加以¶
　御批乃並此刋布以為考古之助洵可以昭示無窮¶
　　　　矣乾隆四十六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 卷首
<pb:KR2o0021_WYG_000-5a>¶
　欽定四庫全書¶
御批資治通鑑綱目前編卷首¶
　　三皇紀(索隱曰紀者記也本其事而記之故曰本/紀帝王書稱紀者言為後代之綱紀也)¶
　　　總論(雙湖胡氏曰三皇之號昉於周禮外史掌三/皇五帝之書而不指其名其次則見於秦博)¶
　　　(士有天皇地皇人皇之議秦去古未遠意三皇之/稱此或庶幾焉漢孔安國書序乃始以伏羲神農)¶
　　　(黄帝為三皇少昊顓頊高辛堯舜為五帝不知果/何所本蓋孔子於家語自伏羲以下皆稱曰帝易)¶
　　　(大傳春秋内外傳有黄帝炎帝之稱吕氏月令雖/不可為據然有曰帝太昊帝炎帝帝黄帝亦足以)¶
　　　(表先秦昧嘗以伏羲神農黄帝為三皇也至宋五/峰胡氏直斷以孔子易大𫝊以伏羲神農黄帝堯)¶
<pb:KR2o0021_WYG_000-5b>¶
　　　(舜為五帝不信𫝊而信經其論始定然三皇之號/不可泯也則亦以天皇地皇人皇言之但此三者)¶
　　　(本無所稽意混茫初開先有天而後有地既有天/地則氣化而人生焉皇極經世書以元經會所謂)¶
　　　(天開於子地闢於丑人生於寅至寅始為開物之/初意三皇之號由此而稱而所謂三墳者亦必因)¶
　　　(文籍既生之後述上古之事而有定書大抵鴻荒/闊遠不可得而詳矣况夫子於書首唐虞於易首)¶
　　　(伏羲伏羲以前皆/未嘗道闕之可也)¶
　盤古氏¶
　　(太極生兩儀兩儀生四象四象變化而庶類繁/矣相傅首出御世者曰盤古氏又曰渾敦氏)音釋¶
　　(盤舌氏釋名盤古猶言盤固也太極生兩儀張九韶/曰太極者象數未形而理已具之稱兩儀者天地之)¶
<pb:KR2o0021_WYG_000-6a>¶
　(謂也四象變化張九韶曰四象者太陽少陽太隂少/隂之謂也邵子以日月星辰為天之四象水火土石)¶
　(為地之四象也釋名變者化之始化者變之終/也渾敦氏釋名渾敦未昭晰之謂也敦或作沌)¶
　　總論(五峰胡氏曰盤古生於大荒莫知其始明天/地之道達隂陽之變為三才首君於是混茫)¶
　　(開/矣)¶
　　史論(靜軒周氏曰天之立君以御世也君之立極/以統衆也故易曰天地之大徳曰生聖人之)¶
　　(大寳曰位混沌之世天地始分即有盤古氏出自/太極而生兩儀自兩儀而生四象變化無窮庶類)¶
　　(繁夥由是天地始為天地人物始為人物而混茫/開矣雖然鴻荒之世書契未立制度未備為君者)¶
　　(不過穴居而野處茹毛而飲血俾是時不生盤古/則天地何由以分日月何由以辨山川何以為山)¶
<pb:KR2o0021_WYG_000-6b>¶
　　(川草木何以為草木此盤古所以繼天而出治也/厥後天開於子則有天皇氏地闢於丑則有地皇)¶
　　(氏人生於寅則有人皇氏天地人判而三才以立/世道漸開風氣漸盛人文宣著治教休明矣天之)¶
　　(立君豈茍焉而已哉是以父天母地而謂之天子/天子者首出庶物而萬國咸寧其任大責重不其)¶
　　(然乎/噫)¶
天皇氏¶
　(一姓十三人繼盤古氏以治是曰天靈澹泊無為而/俗自化始制干支之名以定歳之所在十干曰閼逢)¶
　(旃䝉柔兆彊圉著雍屠維上章重光𤣥黓昭陽十二/支曰困敦赤奮若攝提格單閼執徐大荒落敦牂協)¶
　(洽涒灘作噩閼茂大淵/獻兄弟各一萬八千歳)音釋(天皇氏釋名天陽氣上/積而成形者也皇大君)¶
<pb:KR2o0021_WYG_000-7a>¶
　(也氏姓氏也蓋天地未分之首元氣混而為一一氣/既分之後先有天而後有地則氣化而人生焉謂之)¶
　(天皇氏者蓋取天開於子之義也干支之名蔡邕獨/斷云干幹也其名有十亦曰十母即甲乙丙丁戊己)¶
　(庚辛壬癸是也支枝也其名一十有二亦曰十/二子即子丑寅夘辰巳午未申酉戌亥是也)¶
　　史論(静軒周氏曰盤古氏既分天地天既開於子/矣而天皇氏出焉繼盤古而為治天既開矣)¶
　　(而干支之名則未製也地既闢矣而歳時之位則/未定也由是制干支以定歳之所在甘澹薄以俟)¶
　　(俗之自化𫝊曰非天子不議禮不制度不考文今/天皇氏居天子之位操制作之權既立十干以定)¶
　　(歲又立十二支以定時歳時既定民始知天道之/所向矣夫有一代興王之君必立一代興王之制)¶
　　(後王自是而相因百世俟之而不惑觀其律身行/已澹薄無為誠足為帝王御世之良法後之瓊宫)¶
<pb:KR2o0021_WYG_000-7b>¶
　　(瑶臺糟丘池酒者自取滅亡何益之有俗化澹薄/亦無奢僭而天下趨於清靜無欲之鄉上行下效)¶
　　(捷於影響所謂家齊而國治也民風之盛為何如/哉故通鑑大書特書以首外紀欲使時君世主法)¶
　　(其澹薄無為之心兢兢業業罔敢侈肆毋輕/民亊惟艱無安厥位惟危見賢而思齊可也)¶
地皇氏¶
　(一姓十一人繼天皇氏以治爰定三辰是分/晝夜以三十日為一月兄弟各一萬八千歳)音釋(地/皇)¶
　(氏釋名地隂氣下凝而成質者也謂之地皇氏者蓋/取地闢於丑之義也爰定三辰爰所也三辰謂日月)¶
　(星也亦曰三光左傳/三辰旂旗昭其明也)¶
　　史論(静軒周氏曰此地闢於丑而有地皇氏出焉/所以主宰萬物而君臨天下者也天地開闢)¶
<pb:KR2o0021_WYG_000-8a>¶
　　(支干已名俾三辰不定晝夜不分則𡨕𡨕焉萬古/皆如長夜矣由是明乎晝者則謂之日明乎夜者)¶
　　(則謂之月在天成象在地成形而謂之星宿晝夜/者隂陽之道也三辰既分而晝夜已判消長盈虚)¶
　　(朔望相繼而遂以三十日為一月焉聖人創制立/法垂憲萬世俾後之民人皆知日月之道星辰之)¶
　　(理晝夜之所以然歲月之如此故不啻如披雲霧/而覩青天剪荆棘而尋大道引醉生夢死之人心)¶
　　(而登高明正大之域矣是以天生聖人精氣所萃/天不能言語也而聖人言語之天不能動作也而)¶
　　(聖人動作之天不能刑殺也而聖人刑殺之君師/之位至尊至重位則天位禄則天禄天子代天理)¶
　　(物繼天以出治者也人君敬天法祖節用/愛人乃職分之當然耳詎可輕佻而已哉)¶
　　辨疑(余宗海曰愚聞之師云八千之千當作百蓋/邵子以自有天地至于窮盡謂之一元一元)¶
<pb:KR2o0021_WYG_000-8b>¶
　　(有十二㑹一㑹有一萬八百年子㑹生天丑㑹生/地寅㑹生人至戌㑹則閉物而消天亥㑹則消天)¶
　　(而消地至子㑹則又生天而循環無窮矣自寅㑹/箕一度至午㑹星一度該四萬五千餘年正唐堯)¶
　　(起甲辰之時也夫自開闢以來固有民物帝王第/以書契未興無從稽考其曰天皇氏地皇氏人皇)¶
　　(氏蓋亦傳聞其名而已故作史者以生民以來若/千年歳洒派於天地人皇氏之下以足其數豈眞)¶
　　(有一萬八千歳之理哉然不以四萬五千六百年/録之於唐堯之前而置之於此蓋亦誤矣學者不)¶
　　(可不/察)¶
人皇氏¶
　(一姓九人繼地皇氏以治相厥山川分為九區人居/一方故又曰居方氏當是時也萬物羣生淳風沕穆)¶
<pb:KR2o0021_WYG_000-9a>¶
　(主不虚王臣不虚貴政教君臣所自起飲食男女所/自始亦號九皇氏兄弟九人合四萬五千六百年)¶
　音釋(人皇氏釋名人者神也而為萬物之最靈者也/謂之人皇氏者蓋取人生於寅之義也淳風沕)¶
　(穆淳實也亦作醇賈誼賦沕穆/無窮注沕穆㴱微貌沕音勿)¶
　　史論(靜軒周氏曰此人生於寅而人皇氏出所以/繼天皇地皇而為治也是時風氣漸開而萬)¶
　　(物為之羣生時序漸著而淳風為之沕穆君乃明/君而主不虚王臣乃良臣而臣不虚貴制治漸敷)¶
　　(而政教所由興禮義漸備而君臣所自起饑食渴/飲而民食用漸著矣男交女媾而民婚姻漸長矣)¶
　　(是時法網疎濶風俗淳厚為君者不以安富尊榮/為心為臣者不以崇髙富貴為重迨夫林林總總)¶
　　(之民但知花開為春葉落為秋饑則思食渴則思/飲而已民偽猶未滋也人欲猶未侈也人雖羣生)¶
<pb:KR2o0021_WYG_000-9b>¶
　　(而僣奪之患不興物雖總聚而凌偪之念不舉故/人皇氏兄弟九人分為九區各一方均享天禄非)¶
　　(若後世視骨肉如宼讐待兄弟如芒刺分門/割戸惡若賊讐也人心不古有如是哉噫)¶
　　總論(愚按春秋元命苞曰天地開闢至春秋魯哀/公蔣十四年獲麟之歳凡二百二十六萬七)¶
　　(千年分為十紀其一曰九頭紀即人皇氏也古者/謂一人為一頭人皇兄弟九人故也二曰五龍紀)¶
　　(又謂之五姓兄弟五人曰皇伯皇仲皇叔皇季皇/少治在五方司五行布山嶽繼人皇御世者也方)¶
　　(是時也世亟巢穴日月貞明三曰攝提紀五十九/姓繼五龍氏以治分天下而居焉四曰合雒紀三)¶
　　(姓繼攝提氏以治始教民穴居者也五曰連通紀/六姓繼合雒氏以治六曰叙命紀四姓繼連通氏)¶
　　(以治七曰循蜚紀八曰因提紀九曰禪通紀十曰/疏仡紀自人皇氏至敘命氏凡八十三君自循蜚)¶
<pb:KR2o0021_WYG_000-10a>¶
　　(而後皆有世次可紀禪通則終于炎帝疏仡則始/于黄帝以迄于周言雖繁而亊不經見聞者疑之)¶
　　(夫人靈於萬物而氣禀不齊其才徳出類者則為/衆所宗此君道之始也蠭螘尚然况于人哉以盤)¶
　　(古之先為無君耶吾不得而知也以人皇之後為/有君耶吾不得而泯也愼其世而著其號去其怪)¶
　　(而存其常可也故謹列循蜚紀以/下附諸人皇氏之末以備參考焉)¶
　　循蜚紀(循蜚者以其時徳厚信矼人循其化/速若蜚也有號而無世凡二十二氏)音釋¶
　　(徳厚信矼厚深也/矼苦江切信實貌)¶
　鉅靈氏¶
　　(出於汾脽握大象持化權揮五丁之士/驅隂陽反山川居無恒處而跡躔于蜀)音釋(出於/汾脽)¶
<pb:KR2o0021_WYG_000-10b>¶
　　(出猶生也汾脽謂汾隂脽上也按一統志汾隂古/地名漢置縣屬河東郡宋改榮河縣而本朝因之)¶
　　(屬平陽府蘇林曰脽音誰如淳曰脽者河東岸特/堆堀長四五里廣一里餘高十丈汾隂縣治脽之)¶
　　(上/也)¶
　句彊氏¶
　譙明氏¶
　涿光氏¶
　鉤陣氏¶
　黄神氏¶
<pb:KR2o0021_WYG_000-11a>¶
　&KR0008;神氏音釋(&KR0008;臼/許切)¶
　犂靈氏¶
　大騩氏音釋(騩京/媚切)¶
　鬼騩氏¶
　弇兹氏音釋(弇沽/三切)¶
　泰逢氏¶
　冉相氏¶
　蓋盈氏¶
<pb:KR2o0021_WYG_000-11b>¶
　大敦氏¶
　靈陽氏¶
　巫常氏¶
　泰壹氏¶
　　(是為皇人調大鴻之氣正神明之位蓋範/無形嘗無味要㑹久視操法攬而長存者)¶
　空桑氏音釋(帝王世紀云陳留縣南一十五里有空/桑城即空桑氏所都伊尹亦生於此)¶
　神民氏¶
　　(又曰神皇蓋使神民/異業精氣通行者)¶
<pb:KR2o0021_WYG_000-12a>¶
　徛帝氏¶
　次民氏¶
　　(次民之世/穴處終矣)¶
　　因提紀(因提者其世咸有制作俾後人可/因以利時也有號有世凡十三氏)¶
　辰放氏¶
　　(古初之人卉服蔽體辰放氏作教民&KR2081;木茹皮以/禦風霜綯髪閐首以去靈雨而人從之命之曰衣)¶
　　(皮之民/𫝊四世)音釋(卉服蔽體孟康曰卉服島夷之服注/卉音毁蔽猶遮也&KR2081;木茹皮&KR2081;居輦)¶
　　(切兩手取也茹而預切相牽引貌綯髪閐首綯徒/刀切絞之也閐未詳音切疑字之訛也以去靈雨)¶
<pb:KR2o0021_WYG_000-12b>¶
　　(去除之也詩定之方中篇靈雨既/零注靈善也靈雨者方春時雨也)¶
　蜀山氏¶
　　(蜀之為國肇自人皇其始蠶叢拍濩魚鳬三君各/數百歳同號蜀山蠶叢居瞿上魚鳬治導江逮蒲)¶
　　(澤俾明時人氓椎結左言不知文/字亊莫克𫝊最後望帝杜宇云)音釋(居瞿上居/猶聚也瞿)¶
　　(上古城名按一統志在成都府雙流縣東一十八/里乃蠶叢氏所都治導江治理之也導江古邑名)¶
　　(按一統志本漢都安縣唐改導江縣元省入灌縣/屬成都府逮蒲澤逮及之也蒲澤古邑名按一統)¶
　　(志本漢堂陽城晉置蒲澤縣宋省入南宫縣屬眞/定府人氓椎結左言氓眉庚切民也亦作甿周禮)¶
　　(注甿猶懵懵無知貌服䖍曰椎一作魋今兵士作/椎頭結也索隱曰魋𫝊追反結音計謂為髻一撮)¶
<pb:KR2o0021_WYG_000-13a>¶
　　(似椎而結之故字從結案魋結二字依字讀之亦/通夷人俗本被髪今蜀民同其風俗但魋其髪而)¶
　　(結之左猶戾也毛晃曰人道以右為尊故非正之/言曰左言望帝杜宇九域志杜宇古蜀主也號望)¶
　　(帝蜀嘗大水宇與居人避水於長平山後鼈靈開/峽治水人得陸處宇禪位與之自居西山得道昇)¶
　　(天/)¶
　豗傀氏音釋(豗呼回切一作虺/傀始回切亦作瑰)¶
　　(傳六/世)¶
　渾沌氏¶
　　(𫝊七/世)¶
<pb:KR2o0021_WYG_000-13b>¶
　東戸氏¶
　　(子思子曰東戸氏之熈載也紹荒屯遺美好垂精/拱黙而九寰以承流當是之時禽獸成羣竹木遂)¶
　　(長道上顔行而不拾遺耕者餘餼宿之隴首其歌/樂而無謡其哭哀而無聲蓋至徳之世也𫝊十七)¶
　　(世/)音釋(熈載書舜典有能奮庸熈帝之載注熈廣/也舜言有能奮起事功以廣帝堯之事者)¶
　　(九寰以承流九寰猶言九州也釋名寰天子封畿/内縣也董仲舒䇿郡守縣令民之師帥所以承流)¶
　　(而宣化也道上顔行而不拾遺道猶路也漢書注/早行曰顔家語孔子與聞魯政道不拾遺注拾取)¶
　　(也遺失也耕者餘餼宿之隴首餘食之賸也餼許/意切饋客生食及芻米也隴力董切丘壟也顔師)¶
　　(古曰田中高/處也亦作隴)¶
<pb:KR2o0021_WYG_000-14a>¶
　皇覃氏¶
　　(又曰離光氏春秋命厯序曰皇覃氏之世也在而/不治官天地府萬物信乎無假是故死生同兆而)¶
　　(不可相陵/𫝊七世)¶
　啟統氏¶
　　(𫝊三/世)¶
　吉夷氏¶
　　(傳四/世)¶
　几蘧氏¶
<pb:KR2o0021_WYG_000-14b>¶
　　(亢倉子曰凡蘧氏之在天下也不治而不亂狥耳/目内通而外乎心知天下之人惟知母不知父鶉)¶
　　(居鷇飲而不求不譽畫則旅行夜則類處及其死/也槀舁風化而已命之曰知生之民天下蓋不足)¶
　　(治/也)音釋(鶉居鷇飲杜甫朝享太廟賦聖人鶉居鷇/飲注鶉䳺鳥也鷇鳥子欲出者言聖人如)¶
　　(鶉鳥之居無常處而飲食如鷇之待哺而活也槀/舁風化槀古老切説文水莖為槀舁雲俱切説文)¶
　　(共舉也詩序風以/動之教以化之)¶
　&KR0008;韋氏¶
　　(𫝊四/世)¶
　有巢氏¶
<pb:KR2o0021_WYG_000-15a>¶
　　(𫝊二世/説見後)¶
　燧人氏¶
　　(𫝊八世/説見後)¶
　庸成氏¶
　　(羣玉之山平阿無隘四徹中繩庸成/氏之所守先王之册府也𫝊八世)音釋(羣玉之/山云云)¶
　　(先王之册府穆天子𫝊天子西登崑崙見西王母/癸巳至於羣玉之山先王之所謂䇿府注羣玉山)¶
　　(西王母所居者册與䇿通言往古帝王以為藏書/之府所謂藏書䇿之山也故秘書省謂之䇿府)¶
　軒轅氏¶
<pb:KR2o0021_WYG_000-15b>¶
　　(作于空桑之北紹物開智見轉蓬而制/乘車横木為軒直木為轅故號軒轅氏)¶
　祝融氏¶
　　(又曰祝誦氏是時天下治和萬物咸若祝融聽弇/州之鳴鳥以為樂歌諧神明而和人聲以火施化)¶
　　(亦號赤帝故後世火官因以/為號都于鄶葬衡山之陽)音釋(都于鄶説文天/子所宫曰都鄶)¶
　　(古邑名按一綂志禹貢豫州之域周封黄帝後於/此為鄶國春秋時為鄭武公之國名曰新鄭秦屬)¶
　　(潁川郡漢置新鄭縣至本朝因之屬河南鈞州葬/衡山之陽按一綂志衡山在衡州府衡山縣西三)¶
　　(十里五嶽之一也寰宇記云宿當翼軫度/應機衡故曰衡山舜南巡狩至南嶽即此)¶
　太昊伏羲氏¶
<pb:KR2o0021_WYG_000-16a>¶
　　(𫝊十五世/説見後)¶
　史皇氏¶
　　(倉帝名頡有睿徳生而能書及長登陽虚之山臨/于𤣥扈洛水之汭靈龜負書丹甲青文倉帝受之)¶
　　(遂窮天地之變仰觀奎星圓曲之勢俯察龜文鳥/羽山川掌指而剏文字文字成天為雨粟鬼為夜)¶
　　(哭居陽武/而葬利鄉)音釋(登陽虚之山登猶升也按一綂志/陽虚山在河南府永寧縣西五十)¶
　　(里一名陽峪黄帝時倉頡隨帝南巡登陽虚之山/即此臨于𤣥扈洛水之汭臨説文自上涖下也𤣥)¶
　　(扈山名按一綂志在西安府洛南縣西北一百里/世𫝊黄帝時有鳳啣圖至此山帝拜受之洛水在)¶
　　(洛南縣北五里發源冢嶺山東流入河南盧氏縣/界入於河汭儒税切孔安國曰水北曰汭杜預曰)¶
<pb:KR2o0021_WYG_000-16b>¶
　　(水之隈曲為汭靈龜負書丹甲青文帝王世紀大/禹治水時神龜丹甲青文負書出於洛水禹因則)¶
　　(之以序九疇居陽武而葬利鄉按一統志陽武古/邑名秦為博浪沙地漢置陽武縣屬河南郡至本)¶
　　(朝因之屬開封府/利鄉未詳出處)¶
　柏皇氏¶
　中央氏¶
　大庭氏¶
　栗陸氏¶
　昆連氏¶
<pb:KR2o0021_WYG_000-17a>¶
　赫胥氏¶
　葛天氏¶
　尊盧氏¶
　昊英氏¶
　有巢氏¶
　朱襄氏¶
　隂康氏¶
　無懷氏¶
<pb:KR2o0021_WYG_000-17b>¶
　女皇氏¶
　炎帝神農氏¶
　　(𫝊八世/説見後)¶
　　考證(愚按舊自史皇氏至無懐氏皆在太昊伏羲/氏之前四明陳氏以為軒轅祝融當在太昊)¶
　　(伏羲前餘各繫于/太昊之後今從之)¶
　　疏仡紀(疏以知遠仡以審斷仁義道徳之/所用也其世則自黄帝以訖于周)¶
　　考證(右蓋三皇以來有天下者之號但載籍不紀/莫知姓名年代所都之處然則人皇以後豈)¶
　　(得謂無帝王邪今採四明陳氏世編增纂而分注/之庶幾學者得有考焉而胡氏皇王大紀以有巢)¶
<pb:KR2o0021_WYG_000-18a>¶
　　(燧人二氏繼人皇氏之/後今從之次于左云)¶
有巢氏¶
　(太古之民穴居野處摶生咀華與物相友無有妎傷/之心逮乎後世人民機智而物始為敵爪牙角毒槩)¶
　(不足以勝禽獸有聖者作構木為巢教民居之以避/其害未知稼穡食草木之食未有火化飲禽獸之血)¶
　(而茹其毛先取其皮蔽前後/取而蔽後號曰有巢氏之民)音釋(摶生咀華禮記曲/禮篇毋摶飯注摶)¶
　(徒官切揑聚也鄭氏曰毋摶飯為欲飽不謙也韓愈/進學解含英咀華注咀再吕切咀嚼也無有妎傷妎)¶
　(胡計切妬也又音害構木為巢構五豆切架也巢説/文鳥在上曰巢在穴曰窠即陳桱所謂聚薪柴以居)¶
　(也教民居之以避其害皇王大紀曰有巢氏之時乃/教民為櫓巢夏暑居之穴地為營堀冬寒居之未知)¶
<pb:KR2o0021_WYG_000-18b>¶
　(稼穡書無逸篇先知稼穡之艱難注種曰稼歛曰穡/食草木之食夏煚曰草木之食謂橡栗之屬是也)¶
　　史論(静軒周氏曰太古之時民物雖夥而猶穴居/野處與物相友無有妎傷及有巢之世機智)¶
　　(漸生民物相妬焉有巢氏受命而興深閔民物為/害由是渙起宸斷研精殫思構木為巢教民居之)¶
　　(而禽獸之毒始無以施其憂民之心深矣夏暑之/極架木而為櫓巢冬寒之極穴居而為營窟其仁)¶
　　(民之意切矣然而未知稼穡食草木之食末有火/化飲禽獸之血而民生自爾其繁息也未有粒食)¶
　　(茹禽獸之毛未有衣服蔽禽獸之皮而民生自爾/其安恬也孟子曰人之所以異於禽獸者幾希觀)¶
　　(太古之時穴居野處與物相友類本相同然而友/愛之心則一也至有巢之民與物為敵固又異於)¶
　　(太古之民矣使無聖人者出創制立法構巢以居/則民必為禽獸所傷而無噍類焉此聖人所以有)¶
<pb:KR2o0021_WYG_000-19a>¶
　　(功於民物有功於後世而非私智穿鑿者所可/伯仲其萬一也聖人之功用何其宏長乎噫)¶
燧人氏¶
　(自有巢氏教民巢居然猶未知熟食也及燧人氏作/觀星辰而察五行知空有火麗木則明於是鑚木取)¶
　(火教民以烹餁而民利之故號燧人氏以為燧者火/之所生也乃别五木以改火順四時而遂天之意山)¶
　(是火之功用𢎞矣時未有文字燧人氏始作結繩之/政立傳教之臺為日中之市興交易之道人情以遂)¶
　(故又謂之遂皇有四佐焉曰/明由必育成博隕丘是已)音釋(鑚木取火鑚祖算/切所以穿物也周)¶
　(禮注春取榆桞之火夏取棗杏之火夏季取桑柘之/火秋取柞楢之火冬取槐檀之火教民以烹餁以用)¶
　(也烹普庚切煑也餁而甚切烹調生熟之節也燧者/火之所生燧火燼或曰取火之木也蓋鑚火各異木)¶
<pb:KR2o0021_WYG_000-19b>¶
　(是以鑚燧為鑚木出火故曰火之所生也始作結繩/之政始初也朱氏附録曰上古未有文字大事則大)¶
　(結其繩小亊則小結其繩以記之也今/溪洞諸蠻猶有此又有刻板以為記者)¶
　　史論(靜軒周氏曰有一代興王之君必立一代興/王之治是時民雖巢居穴處然猶茹毛飲血)¶
　　(熟肉猶未知也烹餁尚未諳也燧人氏作有見於/此觀星辰之高下察五行之運動知空有火麗木)¶
　　(則明由是鑚山間之木取空中之火教茹毛飲血/之民為烹餁熟食之俗而火之功用大矣民之利)¶
　　(益多矣値斯之際書契未興文字未作燧人氏作/結繩之政立傳教之臺為日中之市興交易之道)¶
　　(民用自此而通民財由之而遂君明臣良四佐並/出有明由以裁成君徳有必育以輔相君道成博)¶
　　(寅亮乎天工隕丘賛襄乎治化天子雍雍黙黙居/南面以聽天下賢相從從容容拱北面以理天下)¶
<pb:KR2o0021_WYG_000-20a>¶
　　(蒼生熈熈皥皥咸服役以安天下嗚呼雖三皇之/時民物淳厚然亦能弗擾之而已是知君者盂也)¶
　　(民者水也盂方則水方盂圓則水圓上焉不正安/能使下之正乎故人君當正己以率物人臣當正)¶
　　(心以事上上下正而天下一歸於/正矣天下正斯世奚有不治哉)¶
　　總論(五峯胡氏曰鴻荒之時亦猶日之夜月之晦/時之冬焉生消升降終而復始於穆天命不)¶
　　(已而成四時之造化於皇羣聖體是以為三綱之/禮樂亊本乎道道藏於事天生人人成天三皇尸)¶
　　(其體五帝妙其用禹湯文武成其功孔子孟軻傳/其學軻之死雖未有得其傳者惟皇上帝降衷于)¶
　　(下民若有恒性/何莫由斯道也)¶
　　總論(臨江梁氏曰天地既分而後有民物民物既/衆而後有帝王然書契未興之先雖有三皇)¶
<pb:KR2o0021_WYG_000-20b>¶
　　(何從而考其曰盤古氏天皇氏地皇氏人/皇氏有巢氏燧人氏皆傳聞其名而已矣)¶
　五帝紀¶
　　總論(雙湖胡氏曰天地肇判邃古遐邈厥詳曷聞/孔子定書斷自唐虞他經則自周禮外惟易)¶
　　(繋辭𫝊稱古者包羲氏王天下包羲氏沒神農氏/作神農氏沒黄帝堯舜氏作如斯而已家語記孔)¶
　　(子答宰我問五帝徳答季康子問五帝及春秋内/外傳於黄帝堯舜間又有少昊顓頊帝嚳焉大戴)¶
　　(禮亦有五帝徳篇其帝世皆取自黄帝次顓頊高/辛堯舜與宰我所問合司馬氏史記紀五帝又與)¶
　　(大戴禮宰我所問合意其本此二書也然皆缺而/未備善乎胡氏之論曰皇者初冒天下者也帝王)¶
　　(主宰天下者也自燧人而上即三皇之世也包羲/神農黄帝堯舜是五君者有先天地開闢之仁後)¶
<pb:KR2o0021_WYG_000-21a>¶
　　(天地制作之義民到于今受其賜故孔子稱之黄/帝之後少昊顓頊高辛雖嘗帝天下孔子所以越)¶
　　(而遺之必稱堯舜者以三君居位僅可持其世而/已未嘗有制作貽萬世故也則五帝之名實定矣)¶
　　(今愚本之易參之胡氏以定五/帝之世亦庶幾仲尼之意云耳)¶
太昊伏羲氏¶
　(太昊之母居于華胥之渚履巨人跡意有所動虹且/遶之因而始娠生帝于成紀以木徳繼天而王故風)¶
　(姓有聖徳象日月/之明故曰太昊)音釋(居于華胥之渚居猶處也渚/腫庾切小淵也華胥未詳何)¶
　(謂按一統志西安府藍田縣西三十里有華胥氏陵乃/上古國君或疑即此處按史記伏羲母曰華胥履大)¶
　(人迹於雷澤而生帝于成紀蛇身人首二説未知孰/是生帝于成紀按一統志成紀地名伏羲所生於此)¶
<pb:KR2o0021_WYG_000-21b>¶
　(漢置成紀縣屬天水郡晉以後皆因之至本朝省入/秦州屬鞏昌府以木徳繼天而王故風姓家語云古)¶
　(之王者易代改號取法五行更旺相生先起於木太/昊首以木徳王天下索隱曰木徳春令故易稱帝出)¶
　(乎震月令孟春其帝太昊是也王去聲治也國語云/風者天地之正氣鼓動萬物之謂又王者之聲教也)¶
　(伏羲以木徳王天/下故以風為姓也)¶
作都于陳音釋(作都于陳作造也都猶總也天子居於/天下總㑹之所故曰都也陳邑名按一)¶
　(統志古為伏羲所都周封舜後於此為陳國漢置陳/縣後魏置陳郡後周改陳州唐以後仍舊至本朝因)¶
　(之屬開/封府)¶
教民佃漁畜牧以充庖厨¶
<pb:KR2o0021_WYG_000-22a>¶
　(人生之始也與禽獸無異知有母而不知其父知有/愛而不知其禮卧則呿呿起則吁吁饑則求食飽則)¶
　(棄餘茹毛飲血而衣皮革太昊始作網罟以佃以漁/以贍民用故曰伏羲氏養犧牲以充庖厨故又曰庖)¶
　(犧/氏)音釋(卧則呿呿起則吁吁呿丘居切卧聲又開口/也即莊子所謂口呿而不合也吁虚于切歎)¶
　(聲也以佃以漁佃亭年切獵獸也漁語居切捕魚也/養犧牲以充庖厨陳殷曰牛羊豕曰牲犧色純者也)¶
　(宰殺之所曰庖/烹餁之所曰厨)¶
畫八卦造書契¶
　(太昊徳合上下天應以鳥獸文章地應以河圖洛書/於是仰觀象于天俯觀法于地中觀萬物之宜始畫)¶
　(八卦卦有三爻因而重之為卦六十有四以通神明/之徳作書契以代結繩之政書制有六一曰象形二)¶
<pb:KR2o0021_WYG_000-22b>¶
　(曰假借三曰指亊四曰㑹意五曰轉注六曰諧/聲使天下義理必歸文字天下文字必歸六書)音釋¶
　(河圖洛書孔安國曰河圖者伏羲氏王天下龍馬出/河遂則其文以畫八卦洛書者禹治水神龜負文而)¶
　(列於背有數至九禹遂因而第之以成九類春秋緯/乃云河以通乾出天苞洛之流坤吐地符河龍圖發)¶
　(洛龜書感河圖有九篇洛書有六篇始畫八卦八卦/謂乾坤離坎震巽艮兌也作書契以代結繩之政書)¶
　(契謂刻木畫字也代更替也結繩之政注見前篇書/制有六一曰象形二曰假借三曰指亊四曰㑹意五)¶
　(曰轉注六曰諧聲鄭氏曰書畫字也一曰象形謂日/月形體而為之也二曰㑹意謂武信之類人言為信)¶
　(止戈為武㑹合人意也三曰轉注謂考老之類建類/一首文意相受左右相注故為轉注也四曰處事謂)¶
　(上下之類人在一上為上人在一下為下各有其處/事得其宜故曰處事也五曰假借謂令長之類一字)¶
<pb:KR2o0021_WYG_000-23a>¶
　(兩用也六曰諧聲謂形聲一也如江/河之類皆以水為形以工可為聲也)¶
作甲厯¶
　(起於甲寅支干相配為十二辰六甲而天道周矣歳/以是紀而年不亂月以是紀而時不易晝夜以是紀)¶
　(而人知度東西南北/以是紀而方不惑)¶
制嫁娶¶
　(上古男女無别太昊始制嫁娶以儷皮為禮/正姓氏通媒妁以重人倫之本而民始不瀆)音釋(制/嫁)¶
　(娶以儷皮為禮釋名以女從夫曰嫁取女為妻曰娶/儷偶數也上古未有布帛衣鳥獸皮故以為之禮後)¶
　(世納幣本於此也正姓氏通媒妁陳殷曰姓者統其/祖考之所自出氏者别其子孫之所自分説文媒謀)¶
<pb:KR2o0021_WYG_000-23b>¶
　(也謀合二姓也周禮註媒之為言謀也謀合異類/使成親也説文妁酌也斟酌二姓以合配偶也)¶
以龍紀官¶
　(太昊因龍馬負圖出于河之瑞始名官而以龍紀號/曰龍師命朱襄為飛龍氏造書契昊英為潛龍氏造)¶
　(甲厯大庭為居龍氏治屋廬渾沌為降龍氏驅民害/隂康為土龍氏治田里栗陸為水龍氏繁滋草木疏)¶
　(導泉源又命五官春官為青龍氏又曰蒼龍夏官為/赤龍氏秋官為白龍氏冬官為黒龍氏中官為黄龍)¶
　(氏於是共工為上相柏皇為下相朱襄昊英常居左/右栗陸居北赫胥居南昆連居西葛天居東隂康居)¶
　(下分理宇内/而政化大洽)音釋(因龍馬負圖出于河之瑞孔安國/云龍馬者天地之精其為形也馬)¶
　(身而龍鱗故謂之龍馬高八尺五寸類駱有翼/蹈水不没聖人在位負圖出於孟河之中焉)¶
<pb:KR2o0021_WYG_000-24a>¶
造琴瑟¶
　(太昊作荒樂歌扶徠詠罔罟以鎮天下之人命曰立/基斵桐為琴繩絲為絃絃二十有七命之曰離徽以)¶
　(通神明之貺以合天人之和絙桑為三十六絃/之瑟以修身理性反其天眞而樂音自是興焉)音釋¶
　(造琴瑟琴瑟俱樂器世本曰伏羲氏削桐為琴靣圓/法天底平象地龍池八寸通八風鳳池四寸象四時)¶
　(五絃象五行長七尺二寸以脩身理性反天眞也達/靈成性象物昭功也廣韻曰瑟琴類庖羲所作長七)¶
　(尺二寸廣一尺八寸本/五十絃後折而用其半)¶
在位百十五年崩¶
　(葬于陳傳/十五氏)音釋(崩禮記天子死曰崩王者尊居民上/其死如從天墜地故曰崩葬于陳按)¶
<pb:KR2o0021_WYG_000-24b>¶
　(一統志伏羲氏陵在陳州城/北三里至本朝祀典有祭)¶
　女媧氏¶
　　(與太昊同母生而神靈佐太昊正婚姻以重萬民/之判是為神媒太昊沒共工氏作亂振滔洪水以)¶
　　(禍天下女媧氏與共工氏較卒滅共工氏而誅之/以治天下都于中皇之山是為女皇命臣隨作笙)¶
　　(簧以通殊風娥陵制都良筦以一天下之音用五/十絃之瑟於澤丘以郊天侑神聽之極悲乃破為)¶
　　(二十五絃以抑其情而樂/乃和治百三十載而没)音釋(作笙簧以通殊風/笙樂器笙中金葉)¶
　　(曰簧嚴氏曰笙以匏為之十三管列匏中而施簧/管中吹笙則鼓動其簧以發聲也殊異也别也於)¶
　　(澤丘以郊天侑神澤丘謂澤中之方丘也羣書考/索曰古者祀天於南郊而地上之圓丘者南郊之)¶
<pb:KR2o0021_WYG_000-25a>¶
　　(丘也丘圓而高所以象天此所謂為高必因丘陵/也祭地於北郊而澤中之方丘者北郊之丘也丘)¶
　　(方而下所以象地此所謂為下必因川澤也泰壇/南郊之壇也以之燔柴泰折北郊之折也以之瘞)¶
　　(埋言泰壇則自然之丘言泰折則人為之壇也祭/禮必於自然之丘所以致敬燔瘞必於人為之壇)¶
　　(所以盡宗廟之/禮侑配食也)¶
　柏皇氏¶
　　(其治世也為而不有應/而不永居于皇人之山)¶
　中央氏¶
　　(亦曰中/皇氏)¶
<pb:KR2o0021_WYG_000-25b>¶
　大庭氏¶
　　(其膺録也三辰增輝五鳳異色都于曲/阜故魯有大庭氏之庫亦曰朱顔氏)¶
　栗陸氏¶
　　(其為政也敖愎自用民始擕叛其臣東/里子諫而被殺天下益貳栗陸遂亡)¶
　驪連氏¶
　　(亦曰昆/連氏)¶
　渾沌氏¶
　　(亦曰混/敦氏)¶
<pb:KR2o0021_WYG_000-26a>¶
　赫胥氏¶
　　(其為治也尊民而重事方是之時人居不知所為/行不知所之鼓腹而游含哺而嬉晝動夕息渴飲)¶
　　(饑食莫知作/善而作惡也)¶
　尊盧氏¶
　　(其立政也官天地府萬物革天下/之故而世用寧治居嵹臺之陽)¶
　昊英氏¶
　　(其居位也人民少而草木鳥獸/繁蓋衣薪之代也又曰子英氏)¶
　有巢氏¶
<pb:KR2o0021_WYG_000-26b>¶
　　(昔在上古人多禽獸之難聖人教之巢居人獲安/焉及其久也木處而顚有聖人教之編槿而廬緝)¶
　　(藋而扉塓塗茨翳以違其禍以其革有巢之/化故亦號有巢氏是曰古皇蓋屋廬之始也)音釋¶
　　(編槿而廬槿居忍切木名廬陵如切舎也緝藋而/扉藋杜弔切草名扉芳㣲切户扉也塓塗茨翳塓)¶
　　(莫歴切濕泥也塗同都切抹之也茨/疾資切茅茨也翳於計切障之也)¶
　朱襄氏¶
　　(其時恒風振蕩果木不實朱襄命士達作五絃/之瑟以來隂氣定羣生而天下治又曰子襄氏)¶
　葛天氏¶
　　(其治世也不言而信不化而行蕩蕩乎無能名之/俗以熈熈其作樂也三人操牛尾投足以歌八闋)¶
<pb:KR2o0021_WYG_000-27a>¶
　　(一曰載民二曰𤣥鳥三曰遂草木四曰奮五穀五/曰謹天常六曰達帝功七曰依地徳八曰總萬物)¶
　　(之極是/謂廣樂)¶
　隂康氏¶
　　(其時水瀆不疏隂凝而易閟人鬰于内腠理殢著/而多重膇隂康思所以利其關節乃制舞焉治于)¶
　　(華/原)音釋(隂凝而易閟凝急陵切結也聚也閟兵媚/切閉也幽也腠理殢著而多重膇腠千侯)¶
　　(切膚理也殢徒計徒結二切隱蔽貌膇未詳音義/治于華原按一統志華原邑名秦為内史地漢置)¶
　　(華原縣元省入耀州/本朝因之屬西安府)¶
　無懷氏¶
<pb:KR2o0021_WYG_000-27b>¶
　　(其撫世也以道存生以徳安形其民甘食而樂居/懷土而重生形有動作心無好惡雞犬之音相聞)¶
　　(民至老死不相往來/命之曰無懷氏之民)¶
　　考證(世傳伏羲之後凡十五氏為天子而後神農/氏作况太昊命官而十五氏多預焉則是皆)¶
　　(佐伏羲為治之臣也豈當時各君一方以理民如/後世諸侯之國邪○按此亦以本易繫辭包羲氏)¶
　　(沒神農氏/作而言耳)¶
　共工氏¶
　　(太昊之沒共工氏曰康回者髦身朱髪任智自神/俶亂天常竊保冀方自謂水徳乃以水紀官師虞)¶
　　(于湛樂淫泆其身欲壅防百川隳高堙卑以害天/下皇天弗福庶民弗助女媧氏戮之共工氏遂亡)¶
<pb:KR2o0021_WYG_000-28a>¶
　　音釋(俶亂天常俶尺竹切始也天常即五常也隳/高堙卑隳呼回切毁也本作墮堙伊眞切塞)¶
　　(也/)¶
　　總論(定守陳氏曰易曰古者包羲氏之王天下也/河出圖洛出書則而書之始作八卦以通神)¶
　　(明之徳以類萬物之情因而重之為六十有四又/幽賛於神明而生蓍參天兩地而倚數觀變於隂)¶
　　(陽而立卦教民決嫌疑定猶豫使不迷於吉凶悔/吝之塗蓋非特為萬世文字之祖實開物成務之)¶
　　(學也造化之秘泄於此/聖道之統亦始於此矣)¶
　　史論(静軒周氏曰八卦既畫書契始成罷結繩之/政明吉凶之理由是政事益明吉凶已判此)¶
　　(固聖人憂天下之大經大法也然而夫婦有别綱/常有敘而教化可明胡文定公曰夫婦人倫之本)¶
<pb:KR2o0021_WYG_000-28b>¶
　　(風化之原治國之首務也上古之時男女無别夫/婦茍合瀆禮亂倫伏羲有見於此乃制嫁娶之儀)¶
　　(以儷皮為禮正其姓氏通其媒妁淫奔之事氷消/茍合之風瓦解天下之為男女者始知非父母之)¶
　　(命媒妁之言則終身不能求通而鑚穴相窺踰牆/相從之事少沮矣雖然禮始於謹夫婦為宫室辨)¶
　　(内外自三代之時未免有鶉奔之失故詩三百篇/存而弗削欲以警乎後世也奈之何禮義乖違亷)¶
　　(恥道䘮近代以來淫風荐盛有夫未亡而與人私/通夫已亡而改容再嫁求其斷臂剔目以示信者)¶
　　(百無一二嗚呼世有古今心無古今上古此人心/也中古此人心也近世亦此人心也古今人心安)¶
　　(有異乎所以然者私欲之心勝天理之心亡得乎/此則失乎彼耳人心至明豈可不知從一而終之)¶
　　(道/哉)¶
<pb:KR2o0021_WYG_000-29a>¶
　　辨疑(雪&KR0008;膚見曰外紀載諸侯共工氏與祝融氏/戰不勝而怒乃頭觸不周山崩天柱折地維)¶
　　(缺女媧乃鍊五色石以補天以愚膚見不周山既/云天柱必千仞之高也共工氏之身雖長不過一)¶
　　(丈而已其力雖大亦不過百鈞而已豈能以頭觸/其山而崩之又若女媧補天之説尤甚謬也若夫)¶
　　(宫室之破漏器物之毁缺衣服之破壞冠履之弊/穿皆可補之至若天有輕清之氣積於上去地之)¶
　　(遥不知幾千萬丈也女媧雖君臨天下不過一婦/人耳豈能飛身萬丈之高鍊石以補之乎且天乃)¶
　　(一元之氣恢恢浩浩覆燾無垠從何處以補之耶/此蓋列子寓言之妄與其斷鼇足以立四極聚灰)¶
　　(以止滔水皆虚謬之辭漢晉南北朝儒者宗其/文辭以為實事蓋弗窮其理也觀者不可不察)¶
炎帝神農氏¶
<pb:KR2o0021_WYG_000-29b>¶
　(少典氏之君娶于有蟜氏之女曰安登生二子焉長/曰石年育于姜水故以姜為姓以火徳代伏羲氏治)¶
　(天下故曰炎帝其起本於烈山又號烈山氏亦曰連/山氏其初國伊繼國耆合而稱之故又號曰伊耆氏)¶
　音釋(育于姜水育養也按一統志鳳翔府寳雞縣南/七里有姜氏城城南有姜水帝王世紀炎帝神)¶
　(農氏母有蟜氏女登為少典妃遊華陽感神而生炎/帝長於姜水即此其起本於烈山烈當作厲按一統)¶
　(志厲山在徳安府隨州城東北百八十里禮記祭法/云厲山氏之有天下也其子曰農能殖百穀註云厲)¶
　(山氏炎帝也起於厲山西漢志註隨故厲國也皇甫/謐云今隨之厲鄉荆州記山有二穴云是神農所生)¶
　(遂即此地為神/農社常年祀之)¶
都陳遷曲阜○初蓺五穀嘗百草¶
<pb:KR2o0021_WYG_000-30a>¶
　(古者民茹草木之實食禽獸之肉而未知耕稼炎帝/因天時相地宜斵木為耜揉木為耒始教民蓺五穀)¶
　(而農事興焉民有疾病未知藥石炎帝始味草木之/滋察其寒温平熱之性辨其君臣佐使之義嘗一日)¶
　(而遇七十毒神而化之遂作方書以療民疾而醫道/立矣復察水泉甘苦令人知所避就由是民居安食)¶
　(力而無天札之患天/下宜之故號神農氏)音釋(斵木為耜揉木為耒斵竹/角切削之也耜詳子切田)¶
　(器所以起土者揉忍尤切調順也耒耜之柄也無夭/札之患夭伊鳥切短折也札側八切左傳注夭死曰)¶
　(札/)¶
始為日中之市¶
　(炎帝之世其俗樸重端慤不忿争而財足無制令而/民從威厲而不殺法省而不煩始列廛于國日中為)¶
<pb:KR2o0021_WYG_000-30b>¶
　(市致天下之民聚天下之/貨交易而退各得其所)音釋(列廛于國日中為市/廛呈延切市中空地)¶
　(一曰居也説文一畝半一家之居也/市貿易居貨之所也又貿易曰市)¶
以火紀官¶
　(因火徳王故以火紀官為火師春官為大火夏官/為鶉火秋官為西火冬官為北火中官為中火)音¶
　釋(夏官為鶉火廣韻鶉火星名其次在己楚之分野/楚辭惜誓篇晦庵集註南方七宿曰鶉首鶉尾鶉)¶
　(火蓋鶉鳥無尾/故以翼為尾云)¶
在位百四十年崩于長沙之茶鄉¶
　(炎帝之世諸侯夙沙氏叛不用帝命其臣箕文諫而/被殺炎帝益脩厥徳夙沙之民自攻其君而來歸其)¶
<pb:KR2o0021_WYG_000-31a>¶
　(地於是南至交趾北至幽都東至𤾉谷西至三/危莫不從其化也○帝傳八世至榆罔而亡)音釋¶
　(崩于長沙之茶鄉長沙地名按一統志本禹貢荆州/之域周為長沙地秦置長沙郡漢為長沙國唐為長)¶
　(沙府至本朝因之屬湖廣道茶鄉亦地名在長沙府/城南四百八十里漢置茶陵縣宋置茶陵軍元陞為)¶
　(州至本朝復為縣屬長沙府南至交趾交趾地名按/一統志古南交之地秦屬象郡漢置交趾郡唐為安)¶
　(南都護府元為安南國至本朝因之置府縣於其間/厥後冦孽黎利攻刼郡邑朝廷討之黎利來降詔封)¶
　(安南王至今朝貢不絶北至幽都幽都地名按一統/志禹貢冀州之域高陽氏謂之幽陵陶唐曰幽都周)¶
　(武王封召公奭於燕即此漢為涿郡唐為幽州元為/大興府至本朝改為順天府號北直𨽻東至𤾉谷淮)¶
　(南子曰𤾉谷日出之所西至三危三危山名按一統/志在沙州城東南二十里其山三峯峭絶因名舜竄)¶
<pb:KR2o0021_WYG_000-31b>¶
　(三苗于此今屬/陜西行都司)¶
　帝臨魁¶
　　(神農氏納莽水氏之女曰聽詙生臨/魁是為炎帝在位八十年子承立)¶
　帝承¶
　　(帝臨魁子在位/六十年子明立)¶
　帝明¶
　　(帝承之子在位四/十九年子宜立)¶
　帝宜¶
<pb:KR2o0021_WYG_000-32a>¶
　　(帝明之子又曰帝直在/位四十五年子來立)¶
　帝來¶
　　(帝宜之子亦曰帝克在/位四十八年子裏立)¶
　帝裏¶
　　(帝來之子又曰帝居在位四十三年帝裏生節莖/節莖生克及戲節莖克戲皆不在帝位克生子榆)¶
　　(罔/立)¶
　帝榆罔¶
　　(帝裏之曾孫也居于空桑為政束急務乗人而鬭/其捷於是諸侯擕貳其臣蚩尤作亂帝遂居于涿)¶
<pb:KR2o0021_WYG_000-32b>¶
　　(鹿有熊國君曰公孫軒轅實懋聖徳諸侯歸之帝/之五十五年諸侯尊軒轅為天子降封帝于潞神)¶
　　(農氏遂亡○炎帝别子曰柱有聖徳佐帝播種五/穀後世徳之祀以為稷有子曰慶甲或云嘗嗣炎)¶
　　(帝云○戲生器器生祝融為黄帝司徒祝融生術/囂術囂生勾龍為顓頊后土能平九州辨土地之)¶
　　(宜以教兆民後世祀之以配社勾龍生垂垂為堯/共工寔生伯夷封于吕為舜四岳其後吕尚周封)¶
　　(於/齊)音釋(諸侯携貳廣韻携貳離心也居于涿鹿涿/鹿山名按一統志在直𨽻保安州城西南)¶
　　(九十里一名獨鹿山涿水出焉黄帝破蚩尤於涿/鹿即此降封帝于潞降猶貶也潞邑名按一統志)¶
　　(禹貢冀州之域商為黎國周為赤狄潞子國後周/置潞州唐以後仍舊至本朝因之以上黨縣省入)¶
　　(屬山西道播種五穀播補過切布也種之仲切蓺/也夏煚云五穀者黍稷稻菽麥也垂為共工書注)¶
<pb:KR2o0021_WYG_000-33a>¶
　　(共工官名蓋古之世官族也為舜四岳書/注四岳官名一人而總四岳諸侯之事也)¶
　　史論(静軒周氏曰天之立君以為民也君之立國/以行保民之政也自三皇訖籙五帝迭興民)¶
　　(物雖夥代有制作然而茹草木之實食禽獸之肉/自若也炎帝初王天下即興憂民之心斵木為耜)¶
　　(揉木為耒教民樹蓺五穀躬親畎畆春耕夏耘秋/收冬藏之農事興矣然天時寒燠不常黎民疾病)¶
　　(難免須仗藥石庶幾延生殊不知草木有寒温平/熱之性君臣佐使之義炎帝始味其滋察其性分)¶
　　(寒温平熱為四等辨君臣佐使為二區一日之間/逢毒七十皆能化之而無侵害由是方書以興醫)¶
　　(道以立民有疾疢皆可療治炎帝憂世救民之功/用何其切哉夫以五穀既樹而民食已足藥石既)¶
　　(攻而民生已賴斯世斯民熈熈然咸樂於春臺之/中仁夀之域澤及當時恩垂萬世至於今尚賴帝)¶
<pb:KR2o0021_WYG_000-33b>¶
　　(無窮之徳是知聖人一心即天地其洪纎高下飛/潛動植無一物不遂其生育之成無一民不遂其)¶
　　(長養之性一至公至仁之心也天即/聖人也聖人即天也夫何間然之有)¶
　　總論(雪&KR0008;膚見曰按大易繋辭有曰古者伏羲氏/之王天下也仰則觀象于天俯則觀法于地)¶
　　(旁觀鳥獸之文與地之宜近取諸身遠取諸物於/是始作八卦以通神明之徳以類萬物之情先正)¶
　　(謂造化之秘泄於此聖道之統始於此矣神農氏/斵木為耜揉木為耒以教天下之耕日中為市以)¶
　　(教天下之民嘗百草治醫藥以濟人之疾後世醫/農商技所由而興斯民生養之道畧備於此時也)¶
　　(著外紀者載伏羲人首蛇身神農人身牛首殊不/知天地開闢自盤古之後有天地人三皇氏兄弟)¶
　　(相繼而立凡一百五十世合四萬五千六百年當/此混茫之時初無此等異相之人羲農二聖乃繼)¶
<pb:KR2o0021_WYG_000-34a>¶
　　(天立極之君開物成務之祖顧乃有此怪異之貌/乎史載伏羲在位一百一十四年神農在位一百)¶
　　(四十年當時天下諸侯北面而朝咸遵其制度禀/其命令也豈有蛇身牛首之怪異者坐天位之上)¶
　　(主宰天下乎此/不足信也明矣)¶
黄帝有熊氏¶
　(初神農氏母弟世嗣少典氏為諸侯帝榆罔之代少/典國君之妃曰附寳者感電光繞斗而有身生帝于)¶
　(軒轅之丘因名軒轅姓公孫軒轅生而神靈弱而能/言幼而狥齊長而敦敏成而聰明國于有熊故號有)¶
　(熊氏長于姬水/故又以姬為姓)音釋(黄帝有熊氏索隱云按有土徳/之瑞土色黄故稱黄帝猶神農)¶
　(火徳王而稱炎帝然也號有熊氏者以其本是有熊/國君之子故也世嗣少典氏為諸侯索隱曰少典者)¶
<pb:KR2o0021_WYG_000-34b>¶
　(諸侯國號非人名也又按國語云少典娶有蟜氏女/而生炎帝然則炎帝亦少典之子炎黄二帝雖則承)¶
　(帝王代紀中間凡隔八帝五百餘年若以少典是其/父名豈黄帝經五百餘年而始代炎帝後為天子乎)¶
　(何其年之長也又按秦本紀云顓頊氏之裔孫曰女/脩吞𤣥鳥之卵而生大業大業娶少典氏而生柏翳)¶
　(明少典是國號非人名也黄帝即少典氏後代之子/孫賈逵亦以左傳髙陽氏有才子八人亦謂其後代)¶
　(子孫而稱為子是也生帝于軒轅之丘因名軒轅姓/公孫按一統志軒轅丘在開封府新鄭縣境古有熊)¶
　(氏之國黄帝生于此故名索隱曰按皇甫謐云黄帝/生於夀丘長於姬水因以為姓都軒轅之丘因以為)¶
　(名又以為號是本姓公孫長居姬水因改姓姬也弱/而能言索隱曰弱謂幼弱時也蓋未合能言之時而)¶
　(黄帝即言所以為神異也潘岳有哀弱子篇其子未/七旬曰弱幼而狥齊徐廣曰墨子曰年踰十五則聰)¶
<pb:KR2o0021_WYG_000-35a>¶
　(明心慮無不狥通矣駰案狥疾齊速也言聖徳幼而/齊速也索隱曰斯文未明今按狥齊皆徳也書曰聰)¶
　(明齊聖左傳曰子雖齊聖齊謂聖徳齊肅又按孔子/家語及大戴禮並作叡齊一本作慧齊叡慧皆智也)¶
　(大史公採大戴禮而為此紀今彼文無作狥者史記/舊本亦有作濬齊蓋古字假借狥為濬濬深也義亦)¶
　(並通國于有熊皇甫謐曰/有熊地名今河南新鄭是)¶
及炎帝戰于阪泉¶
　(神農氏衰諸侯相侵伐炎帝榆罔弗能征於是軒轅/習用干戈以征不享諸侯咸來賓從榆罔欲侵陵諸)¶
　(侯諸侯益叛之軒轅脩徳振兵治五氣蓺五種撫萬/民度四方教熊羆貔貅貙虎以與榆罔戰于阪泉之)¶
　(野三戰然/後得其志)音釋(神農氏衰索隱曰衰謂神農氏後代/子孫道徳衰薄非指炎帝之時即班)¶
<pb:KR2o0021_WYG_000-35b>¶
　(固所謂參虚皇甫謐所云帝榆罔是也習用干戈以/征不享釋文云干楯也戈㦸也王子年拾遺記曰伏)¶
　(羲造干戈以飾武此干戈之始也則兵器起于太昊/矣吕氏春秋云蚩尤造五兵此其一也習用干戈以)¶
　(征諸侯之不朝享者本或作亭亭直也以征諸侯之/不直也治五氣王肅曰五氣五行之氣也謂春甲乙)¶
　(木氣夏丙丁火氣之屬是也蓺五種索隱云蓺音藝/種也樹也五種即五穀也種朱用反撫萬民度四方)¶
　(王肅曰度四方而安撫也教熊羆貔貅貙虎廣韻云/熊胡容切獸似豕山居冬蟄也羆逋眉切獸似熊黄)¶
　(白色貔蒲麋反執夷豹屬貅虚尤切猛獸豹屬貙敕/朱切似狸白色虎火五切西方猛獸也爾雅曰此六)¶
　(者猛獸可以教戰周禮有服不氏掌教擾猛獸即古/服牛乘馬亦其類也及帝戰于阪泉之野春秋傳曰)¶
　(我所欲曰及故戰有弗獲己者而汲/汲欲焉服䖍曰阪泉地名在上谷郡)¶
<pb:KR2o0021_WYG_000-36a>¶
誅蚩尤于涿鹿¶
　(蚩尤姜姓炎帝之裔也好兵喜亂作刀㦸大弩以暴/虐于天下兼并諸侯貪欲無度炎帝榆罔不能制之)¶
　(命居少顥以臨西方蚩尤益肆其惡出羊水登九淖/以攻炎帝于空桑炎帝遜居涿鹿軒轅乃徴師諸侯)¶
　(與蚩尤戰于涿鹿之野蚩尤作大霧軍士昏迷軒轅/為指南車以示四方遂擒蚩尤戮于中冀因名其地)¶
　(曰絶轡/之野)音釋(兼幷諸侯慈湖王氏曰兼并謂大家兼/役小民富者并役貧者諸侯爵名廣韻)¶
　(曰古者以射選賢射中者獲封爵故因謂之諸侯周/人祭侯之辭曰惟若寧侯毋或若女不寧侯不屬於)¶
　(王所故抗而射女此葢因物命名因名取義轉相明/也蚩尤作大霧軍士昏迷陳殷曰霧者隂陽䝉冒之)¶
　(氣蚩尤能為之以昏迷軍士作指南車陳殷曰指南/車古制不可考唐憲宗始定其制車上有樓四角刻)¶
<pb:KR2o0021_WYG_000-36b>¶
　(木為龍又刻仙人於上車雖回轉手常指南軒轅用/之以定四方示軍士也或曰車上用子午盤針以定)¶
　(四方亦通擒蚩尤戮于中冀擒捉也戮殺之也索隠/曰黄帝使應龍殺蚩尤于凶黎之谷按一統志蚩尤)¶
　(墓在兖州府夀張縣治東北又鉅野縣東北九里亦/有蚩尤髀家世傳黄帝殺蚩尤於涿鹿之野身首)¶
　(異處故/别葬焉)¶
諸侯尊為黄帝代神農氏以治天下¶
　(軒轅自涿鹿還諸侯咸尊為天子以代/神農氏因其有土徳之瑞故號曰黄帝)¶
以雲紀官¶
　(帝初受命適有雲瑞/乃以雲名官為雲師)¶
<pb:KR2o0021_WYG_000-37a>¶
立六相¶
　(帝舉風后力牧太山稽常先大鴻以治民劉恕外紀/曰黄帝得六相而天地治神明至風后明乎天道故)¶
　(為當時太常察乎地利故為稟者奢龍辨乎東方故/為土師祝融辨乎南方故為司徒大封辨乎西方故)¶
　(為司馬后土辨/乎北方故為李)音釋(祝融辨乎南方故為司徒祝融/注見前篇司徒官名書周官篇)¶
　(司徒掌邦教敷五典擾兆民注地官卿主國教化敷/五倫之教以馴擾兆民之不順者而使之順也唐虞)¶
　(司徒之官故此職掌如此大封辨乎西方故為司馬/大封黄帝臣名司馬官名書周官篇司馬掌邦政統)¶
　(六師平邦國注夏官卿主戎馬之事掌國征伐統御/六軍平治邦國軍政莫急於馬政故以司馬名官后)¶
　(土辨乎北方故為李后土黄帝臣名齊職儀曰李古/官也管子曰黄帝得后土辨于四方使為李春秋元)¶
<pb:KR2o0021_WYG_000-37b>¶
　(命苞曰堯為天子得臯陶聘為大理舜時為士師韓/詩外傳有晉文公使李離為大理劉向新序楚平王)¶
　(以伍奢為大理大理之名自古有矣秦為廷尉漢初/因之至景帝中元中更名大理蓋復古號也孟詵錦)¶
　(帶前書載三代法官之名/則曰虞曰士夏曰大理也)¶
立占天之官¶
　(帝既受河圖得其五要乃設靈臺立五官以敘五事/命鬼㬰蓲占星鬭苞授規正日月星辰之象於是乎)¶
　(有星官之書命羲和占/日尚儀占月車區占風)音釋(帝既受河圖翰墨全書/曰黄帝之時夢見兩龍)¶
　(授圖乃齋戒往河求之忽有大魚泝流而上負圖而/進帝跪受之圖見蔡氏書傳乃設靈臺設立也事物)¶
　(紀原云黄帝置靈臺以為測候之所唐改太史為司/天監掌天文厯數風雲氣色其小吏有靈臺郎時乾)¶
<pb:KR2o0021_WYG_000-38a>¶
　(元元/年也)¶
命大撓作甲子¶
　(帝命大撓探五行之情占斗柄所建始作甲子甲乙/丙丁戊己庚辛壬癸謂之幹子丑寅夘辰巳午未申)¶
　(酉戌亥謂之枝枝幹相配/以名日而定之以納音)¶
命容成作蓋天及調厯¶
　(帝命容成作蓋天以象周天之形綜六術以定氣運/因問於鬼㬰蓲曰上下周紀其可數乎對曰天以六)¶
　(節地以五制周天氣者六期為備終地紀者五歲為/周五六合者歳三千七百二十氣為一紀六十歳千)¶
　(四百四十氣為一周太過不及斯以見矣乃因五量/治五氣起消息察發歛以作調厯歳紀甲寅日紀甲)¶
<pb:KR2o0021_WYG_000-38b>¶
　(子而時節定是歳己酉朔旦日南至而獲神䇿得寳/鼎冕侯問於鬼㬰蓲對曰是謂得天之紀終而復始)¶
　(乃迎日推䇿造十六神厯積斜分以置/閏配甲子而設蔀於是時惠而辰從矣)音釋(容成作/蓋天以)¶
　(象周天之形事物紀原云蓋天即渾天儀也髙陽氏/造渾儀黄帝為蓋天則是渾儀始于高陽氏矣蔡氏)¶
　(書傳曰渾天儀者天文志云言天體者三家一曰周/髀二曰宣夜三曰渾天宣夜之學絶無師説不知其)¶
　(狀如何周髀之術以為天似覆盆蓋以斗極為中中/高而四邊下日月旁行遶之日近而見之為晝日逺)¶
　(而不見為夜蔡邕以為考驗天象多所違失故史官/不用唯渾天者近得其情今史官所用候臺銅儀則)¶
　(其法也渾天説曰天之形狀似鳥卵地居其中天包渾/地外猶卵之裹黄圓如彈丸故曰渾天言其形體渾)¶
　(然也其術以為天半覆地上半在地下此必古有其/法遭秦而滅漢武帝時洛下閎始經營之鮮于妄人)¶
<pb:KR2o0021_WYG_000-39a>¶
　(又量度之至宣帝時耿壽昌始鑄銅而為之象宋錢/樂又鑄銅作渾天儀衡長八尺孔徑一寸璣徑八尺)¶
　(圓周二丈五尺彊轉而望之以知日月星辰之所在/即璿璣玉衡之遺法也綜六術以定氣運綜猶總也)¶
　(六術者謂羲和占日常儀占月㬰蓲占星氣伶倫造/律𨽻首作算數大撓作甲子也氣運注見下篇五氣)¶
　(五運迎日推䇿晉灼曰䇿數也迎者數之也薛瓚曰/日月朔望未來而推之故曰迎日也索隱曰封禪書)¶
　(黄帝得寳鼎神䇿下文云於是迎日推䇿則是神䇿/者神蓍也黄帝得神蓍遂因以推算厯數於是乃逆)¶
　(知節氣與日辰之將/來故曰推䇿迎日也)¶
命𨽻首作數¶
　(帝命𨽻首定數以率其羨要其/㑹而律度量衡由是而成焉)音釋(𨽻首作數𨽻首/黄帝臣名數謂)¶
<pb:KR2o0021_WYG_000-39b>¶
　(算數即九章算法也律度量衡律即律吕也記陽氣/之初者月令章句曰上古聖人本隂陽别風聲乃截)¶
　(竹為管謂之律詳見下文明堂位周公制禮作樂頒/度量而天下大服正義曰度者分寸尺丈引也所以)¶
　(度長短也夲起黄鐘之管長以子穀秬黍中者一黍/為一分十分為一寸十寸為一尺十尺為一丈十丈)¶
　(為一引而五度審矣量者龠合升斗斛也所以量多/少也本起黄鐘之龠以子穀秬黍中者千有二百實)¶
　(為一龠十龠為一合十合為一升十升為一斗十斗/為一斛而五量嘉矣衡即權衡也王幼學云權重衡)¶
　(平也權者銖兩斤鈞石也權與物/鈞同而生衡所以知物之輕重也)¶
命伶倫造律吕¶
　(帝命伶倫自大夏之西阮隃之隂取竹於嶰谿之谷/以生空竅厚鈞者斷兩節間長三寸九分而吹之以)¶
<pb:KR2o0021_WYG_000-40a>¶
　(為黄鐘之宫制十二筩以聽鳳凰之鳴而别十二律/其雄鳴為六雌鳴亦六以比黄鐘之宫生六律六吕)¶
　(候氣之應以立宫商角徴羽之聲治隂陽之/氣節四時之變推律厯之數起消息正閏餘)音釋(命/伶)¶
　(倫造律伶倫黄帝臣名按律吕志云昔黄帝使伶倫/自大夏之西昆崙之隂取嶰谷之竹生空竅厚鈞者)¶
　(斷兩節間吹之以為黄鐘之宫又制十二筩以象鳳/凰之鳴其雄鳴為六雌鳴亦六陽六為律隂六為吕)¶
　(六律六吕總謂之十二律以配十二月黄鐘太蔟姑/洗㽔賔夷則無射陽聲也大吕應鍾南吕林鍾仲吕)¶
　(夾鍾隂聲也蓋日月㑹於十二次而右轉聖人制六/吕以象之斗柄運於十二辰而左旋聖人制六律以)¶
　(象之故陽律左旋以合隂隂律右轉以合陽而天地/四方隂陽之聲具焉凡十二律相生之位自黄鍾之)¶
　(律數八至林鍾林鍾數八至太蔟太蔟數八至南吕/南吕數八至姑洗姑洗數八至應鍾應鍾數八至㽔)¶
<pb:KR2o0021_WYG_000-40b>¶
　(賔周而復始也以為黄鍾之宫律厯志云黄者中之/色也鍾種也陽氣潛萌於黄泉萬物滋萌於子而黄)¶
　(鐘子之氣也其候冬至其卦乾之初九故合於大吕/而下生林鍾焉制十二筩按律厯志其一曰黄鐘之)¶
　(筩長九寸圍九分積實八百一十分三分損一下生/林鍾其二曰大吕之筩長八寸二百四十三分寸之)¶
　(一百四圍九分積實七百五十八分四釐强三分損/一下生夷則其三曰太蔟之筩長八寸積實七百二)¶
　(十分三分損一下生南吕其四曰夾鍾之筩長七寸二/千一百八十七分寸之千七十五圍九分積實六百)¶
　(七十四分二釐三分損一下生無射其五曰姑洗之/筩長七寸九分寸之一圍九分積實六百四十分三)¶
　(分損一下生應鍾其六曰仲吕之筩長六寸萬九千/六百八十三分寸之萬二千九百七十四圍九分積)¶
　(實五百九十分二釐三分損一下生黄鍾其七曰㽔/賔之筩長六寸八十一分寸之二十六圍九分積實)¶
<pb:KR2o0021_WYG_000-41a>¶
　(五百六十八分八釐强三分益一上生大吕其八曰/林鍾之筩長六寸圍九分積實五百四十分三分益)¶
　(一上生太蔟其九曰夷則之筩長五寸七百二十九/分寸之四百五十一圍九分積實五百五分七釐三)¶
　(分益一上生夾鍾其十曰南吕之筩長五寸三分寸/之一圍九分積實四百八十分三分益一上生姑洗)¶
　(其十一曰無射之筩長四寸六千五百六十分寸之/六千五百二十四圍九分積實四百四十九分四釐)¶
　(三分益一上生仲吕其十二曰應鍾之筩長四寸二/十七分寸之二圍九分積實四百廿六分三分寸之)¶
　(二三分益一上生㽔賔六律六吕東匯澤陳氏曰六/律陽聲黄鐘子太蔟寅姑洗辰㽔賔午夷則申無射)¶
　(戌也六吕隂聲大吕丑應鍾亥南吕酉林鍾未仲吕/巳夾鍾夘六律六吕皆是候氣管名律法也又云述)¶
　(也吕助也言助陽宣氣也長短之數各有損益又有/娶妻生子之例長短損益者如黄鍾長九寸下生者)¶
<pb:KR2o0021_WYG_000-41b>¶
　(三分去一故下生林鍾長六寸也上生者三分益一/如林鍾長六寸上生太蔟長八寸也上下之生五下)¶
　(六上蓋自林鍾未至應鍾亥皆在子午以東故謂之/下生自大吕丑至㽔賔午皆在子午以西故謂之上)¶
　(生子午皆是上生當云七上而云六上者以黄鍾為/諸律之首故不數也律娶妻而吕生子者如黄鍾九)¶
　(以林鍾六為妻太蔟九以南吕六為妻隔八而生子/則林鍾生太蔟夷則生夾鍾之類是也各依此推之)¶
　(可見宫為君主之義十二管更迭為主自黄鍾始當/其為宫五聲皆從黄鍾第一宫下生林鍾為徴上生)¶
　(太蔟為商下生南吕為羽上生姑洗為角餘倣此林/鍾第二宫太蔟三南吕四姑洗五應鍾六蕤賔七大)¶
　(吕八夷則九夾鍾十無射十一仲吕十二也/此非十二月之次序乃律吕相生之次序也)¶
命滎猨作十二鍾¶
<pb:KR2o0021_WYG_000-42a>¶
　(帝命滎猨鑄十二鍾恊月筩/以和五音立天時正人位焉)音釋(滎猨黄帝臣/名猨于元切)¶
命大容作咸池之樂¶
　(帝命大容作承雲之樂是為雲門大卷著之椌楬以/道其和中春之月乙夘之辰日在奎始奏之命曰咸)¶
　(池/)音釋(是為雲門大卷著之椌楬豫章熊氏曰雲門/大卷俱樂名黄帝所作言其徳象雲氣出入)¶
　(周人冬至舞之以祀天神也椌驅羊切柷也楬丘瞎/切敔也俱樂器鄭𤣥曰柷狀如漆桶中有椎連底動)¶
　(之令左右擊以起樂者敔狀如伏虎脊有廿七鉏鋙/刻以木長尺戞之以止樂亦作楬命曰咸池樂書曰)¶
　(咸池樂名黄帝所作堯脩而用之言其徳/象池水周遍周人夏至舞之以祭地祇也)¶
作冕旒正衣裳¶
<pb:KR2o0021_WYG_000-42b>¶
　(帝作冕垂旒充纊為𤣥衣黄裳以象天地之正色旁/觀翬翟草木之華乃染五采為文章以表貴賤於是)¶
　(衮冕衣裳/之制興)音釋(作冕旒説文曰冕冠有旒也旒也旒/垂玉也釋名云冕之言俛也後仰前)¶
　(俯主於恭也旒垂玉過目所以蔽明也周禮王五冕/圖云衮冕十二旒以則天數繅玉五采前後各用玉)¶
　(百四十四王祀昊天五帝先王朝覲諸侯則服之輿/服志云冕昏廣七寸長尺二寸前圓後方前垂四寸)¶
　(後垂三寸旁觀翬翟草木之華旁猶側也翬呼回切/飛舉貌翟徒的切山雉也爾雅云伊洛而南素質五)¶
　(采皆備成章曰翬又翬衣后服也禮記作褘當為讀/如翬翟雉名也刻繪而畫之著於衣服以為飾因以)¶
　(為名按周禮王后六服圖有褘衣褕狄闕狄釋云褘/當為翬即翬雉其色𤣥也婦人尚專一徳無所兼衣)¶
　(裳相連其色不異祭先王則后服褘衣以從之䄖當/為摇狄當為翟則揺雉其色青也上二翟並刻繪為)¶
<pb:KR2o0021_WYG_000-43a>¶
　(雄形而五采畫之后從王祭先公之服也闕與屈音/相近其色赤亦刻繪為雄形不畫之故名闕狄或以)¶
　(無正文直意量之也從王祭羣小祀則服之褘于歸/反於是衮冕衣服之制興説文衮龍衣事始曰黄帝)¶
　(作畵象日月星辰于衣上以似天故有裳龍之頌黄/帝内傳曰帝伐蚩尤乃服衮冕至舜始備十二章書)¶
　(稱予欲觀古人之象日月星辰山龍華蟲作會宗彜/藻火粉米黼黻絺繡以五采彰施于五色作服是也)¶
　(周登日月于太常九章而已餘五服俱周制也通典/曰上古衣毛後代以麻易之先知為上以制衣後知)¶
　(為下以制裳易曰黄帝垂衣裳而天下治世本曰胡/曹作衣宋𠂻曰黄帝臣吕氏春秋亦云淮南子曰伯)¶
　(余初作衣許愼注云黄帝臣也一云伯余黄帝也世/本又云伯余制衣裳孟詵錦帶前書曰十紀合雒紀)¶
　(四始教人食鳥獸衣其皮毛家語/五帝徳篇孔子曰黄帝始垂衣裳)¶
<pb:KR2o0021_WYG_000-43b>¶
作器用¶
　(帝命寗封為陶正赤將為本正以利器用揮作弓夷/牟作矢以威天下岐伯作鼓吹鐃角靈鞞神鉦以揚)¶
　(徳建/武)音釋(揮作弓夷牟作矢太白隂經曰庖犧氏弦/木為弓剡木為矢易繫辭神農氏没黄帝)¶
　(堯舜氏作弦木為&KR0707;剡木為矢弧矢之利以威天下/蓋取諸暌山海經曰少昊生般始制弓矢世本又曰)¶
　(牟夷作矢揮作弓宋𠂻云牟夷揮皆黄帝臣也郭璞/曰弓矢一器而作者兩人於理可疑以般為是岐伯)¶
　(作鼓吹鐃角靈鞞神鉦唐樂志云鼔吹本軍容黄帝/戰涿鹿以為警衛也王幼學曰鼔吹音律管熏之樂)¶
　(也本北狄馬上之聲漢以後以為鼓吹亦軍中樂於/馬上奏之唐制鼔吹有五部吹音尺偽反鐃尼交切)¶
　(如鈴無舌有秉周禮以金鐃止鼓也角吹器也徐廣/車服儀制曰角前書記所不載或云本出羌胡一云)¶
<pb:KR2o0021_WYG_000-44a>¶
　(出于越黄帝内傳曰𤣥女請帝製角二十四以警象/通禮義纂曰蚩尤師蝄蝄與黄帝戰帝命始吹角作)¶
　(龍鳴以禦之蓋角肇于黄帝氏也谷儉角賦夫角蓋/黄帝㑹羣臣于泰山作清角之音號令之限度也軍)¶
　(中置之以司昏曉故角為軍容也鞞逋眉切唐韻曰/鼙騎上鼓鼙裨也裨助鼓節亦作鞞今軍行馬上所)¶
　(擊是也黄帝内傳曰𤣥女請帝制鼓鼙以當雷霆是/則黄帝制之以伐蚩尤也吕氏春秋曰帝警令倕作)¶
　(鼙鼓之樂又云倕作鞞以節鼓也鉦之盈切内傳曰/𤣥女請帝鑄鉦鐃以擬雹之聲今之銅鑼是其遺制)¶
　(也/)¶
作舟車¶
　(帝命共鼓化狐刳木為舟剡木為楫以濟不通邑夷/法斗之周旋魁方杓直以擕龍角作大輅以行四方)¶
<pb:KR2o0021_WYG_000-44b>¶
　(由是車制備服牛乗馬/引重致遠而天下利矣)音釋(作舟車淮南子曰見竅/木浮而知為舟吕氏春)¶
　(秋曰虞姁音調作物理論曰化狐作舟墨子曰工倕/作山海經曰番虞作束晢發䝉記曰伯益作世本曰)¶
　(共鼔化狐作註云並黄帝之臣也拾遺記曰軒皇變/束桴以造舟楫黄帝内傳帝既斬蚩尤乃剏舟楫易)¶
　(繫辭曰黄帝刳木為舟剡木為楫蓋以黄帝為是又/淮南子説山訓曰見飛蓬轉而知為車又記輪訓曰)¶
　(古者肩擔背負之勤而為之剡輪建輿駕馬服牛民/以致遠而不勞通典曰上古聖人觀蓬轉而為輪輪)¶
　(行可載因物知生復為之輿輿輪相承流運罔極任/重致遠以利天下此車之始也世本曰奚仲造車山)¶
　(海經曰番虞生奚仲奚仲生吉光是始以木為車郭/璞注云世本曰奚仲造車此云吉光明其父子創意)¶
　(也古史考曰黄帝作車引重致遠其後少昊時駕牛/禹時奚仲駕馬今按繫辭言黄帝服牛乗馬引重致)¶
<pb:KR2o0021_WYG_000-45a>¶
　(遠蓋取諸隨是則車造自黄帝始奚仲但改制之妙/也刳木為舟剡木為楫刳空胡切虚其中也剡以冉)¶
　(切削也楫音集説文所以進舟者亦作檝作大輅説/文云大輅玉輅也天子祀天所乗輅本作路陸佃云)¶
　(天子五輅其玉輅一曰大輅言於金/輅為大賈逵曰謂之路言行路也)¶
作合宫¶
　(帝廣宫室之制遂作合宫/祀上帝接萬靈而敷教焉)音釋(廣宫室之制蘇氏演/義云宫中也言處都)¶
　(邑之中也又曰宫方也為宫必以雉堞方正也風俗/通曰室其外也宫其内也易曰上古穴居野處後世)¶
　(聖人易之以宫室上棟下宇以待風雨謂黄帝也/白虎通曰黄帝作宫室以避寒暑此宫室之始也)¶
作貨幣¶
<pb:KR2o0021_WYG_000-45b>¶
　(帝范金為貨制金刀立五幣設九棘之/利為輕重之法以制國用而貨幣行矣)音釋(范金為/貨范房)¶
　(啖切以模鑄金也禮記范金合土亦作範鄭康成曰/金玉曰貨布帛曰賄廣韻曰貨者化也變化交易之)¶
　(物故字從化制金刀食貨志貨寳於金利於刀故曰/金刀如淳曰名錢為刀以其利於民也莽造錯刀蓋)¶
　(身形如刀以黄金錯其文/曰一刀直五千錯塗也)¶
作内經¶
　(帝以人之生也負隂而抱陽食味而被色寒暑盪之/於外喜怒攻之於内夭昬凶札君民代有乃上窮下)¶
　(際察五氣立五運洞性命紀隂陽咨於岐伯而作内/經復命俞跗岐伯雷公察明堂究息脉巫彭桐君處)¶
　(方餌而人/得以盡年)音釋(察五氣五氣謂五行之氣即所謂濕/涼寒燥温是也立五運五運謂甲巳)¶
<pb:KR2o0021_WYG_000-46a>¶
　(土乙庚金丙辛水/丁壬木戊癸火也)¶
命元妃西陵氏教民蠶¶
　(西陵氏之女嫘祖為帝元妃始教民育蠶治絲繭/以供衣服而天下無皴瘃之患後世祀為先蠶)音¶
　釋(無皴瘃之患皴七旬切皵也瘃涉玉切寒瘍也趙/充國傳瘃墮之患顔師古曰因寒瘃而墮指也)¶
畫野分州經土設井¶
　(帝内行刀鋸外用甲兵制陣法設旗麾天下有不順/者從而征之平者去之披山通道未嘗寧居東至于)¶
　(海西至于空峒南至于江北逐葷粥合符釡山而邑/于涿鹿之阿遷徙無常處以師兵為營衞於是畫野)¶
　(分州得百里之國萬區命匠營國邑置左右太監監/于萬國萬國以和遂經土設井以塞争端立步制畝)¶
<pb:KR2o0021_WYG_000-46b>¶
　(以防不足使八家為井井開四道而分八宅井一為/隣隣三為朋朋三為里里五為邑邑十為都都十為)¶
　(師師十為州分之於井而/計於州則地著而數詳)音釋(披山通道徐廣云披/地本亦作陂字蓋當)¶
　(為詖詖者旁其邊之謂也披語誠合今世然古今不/必同也索隱曰披音如字謂披山林草木而行以通)¶
　(道也徐廣音詖恐稍紆也西至于空峒按一統志崆/峒山名在陜西肅州衞城東南六十里舊屬歸禄縣)¶
　(史記黄帝披山通道西至崆峒謂此北逐葷粥匈奴/傳曰唐虞以上有山戎獫狁葷粥居于北蠻索隱曰)¶
　(匈奴别名也唐虞已上曰山戎亦曰薰粥夏曰淳維/殷曰鬼方周曰玁狁漢曰匈奴合符釡山符信也契)¶
　(也説文符之為言扶也兩相符合而不差也古者以/竹為之故字從竹後世詐偽蜂起以竹易得之物不)¶
　(足為之防於是有銅鐵金銀鑄為物象而用之漢文/帝初與郡國為銅虎符竹使符應劭曰銅虎符長六)¶
<pb:KR2o0021_WYG_000-47a>¶
　(寸第一至五國家發兵遣使至郡合符符合乃聽受/之竹使符以竹箭五枚長五寸旁鑴篆書亦一至五)¶
　(出入徴發用之張晏曰符以代古之珪璋從簡易也/顔師古曰與郡國為符各分一半右留京師左以與)¶
　(之此漢制也唐高祖入長安罷隋竹使符班銀莬符/其後改為銅魚木契朝廷徴發下敕書契魚都督郡)¶
　(府參驗皆合然後遣之索隱曰合諸侯符契圭瑞而/朝之於釡山猶禹㑹諸侯於塗山然也又按郭子横)¶
　(洞𡨕記稱東方朔云東海大明之墟有釡山山出瑞/雲應王者之符命如堯符有赤雲之祥之類蓋黄帝)¶
　(黄雲之瑞故曰合符應於釡山也置左右大監監于/萬國正義云上監去聲下監平聲則地著而數詳地)¶
　(著猶言土著也著直畧切謂著土地而/有常居非行國隨畜牧遷徙者比也)¶
屈軼生于庭鳳皇巢于閣麒麟遊于囿¶
<pb:KR2o0021_WYG_000-47b>¶
　(帝順天地之紀幽明之占死生之説存亡之難時播/百穀草木淳化鳥獸蟲蛾旁羅日月星辰水波土石)¶
　(金玉勞勤心力耳目節用水火財物由是民不習偽/官不懷私市不預價城郭不閉見利不争風雨時若)¶
　(人無夭扎物無疵厲虎豹不妄噬鷙鳥不妄摶裔夷/之人罔不來享有草生于庭佞人入則指之名曰屈)¶
　(軼鳳皇巢于阿閣/麒麟遊于苑囿焉)音釋(幽明之占東萊吕氏曰正義/云幽隂明陽也占數也言隂)¶
　(陽五行黄帝占數而知之此文見大戴禮存亡之難/索隱曰存亡猶安危也易曰危者安其位亡者保其)¶
　(存是也難猶説也凡事是非未盡假以往來之詞則/曰難又上文有死生之説故此云存亡之難所以韓)¶
　(非著書有説林説難也時播百穀草木句絶王肅曰/時是也播種之也淳化鳥獸蟲蛾索隱曰蛾音牛綺)¶
　(反一作蟻蟻言淳化廣被及之旁羅日月星辰水波/土石金玉徐廣曰波一作沃索隱曰旁非一方羅廣)¶
<pb:KR2o0021_WYG_000-48a>¶
　(布也今按大戴禮作歴離離即羅也言帝徳旁羅日/月星辰水波及至土石金玉謂日月揚光海水不波)¶
　(山不藏珍皆是帝徳廣被也物無/疵厲疵疾資切病也厲鬼疫也)¶
在位百年崩于荆山之陽¶
　(帝採首山之銅鑄三鼎於荆山之陽八月既望鼎成/崩焉年百十有一歳塟橋山其臣左徹感思取衣冠)¶
　(几杖而廟祀之帥諸/侯羣臣歳時朝焉)音釋(採首山之銅鑄三鼎於荆/山之陽按一統志首山在)¶
　(開封府襄城縣西南五里史記申公曰天下名山八/而三在夷狄五在中國皆黄帝所嘗游首山其一也)¶
　(或謂黄帝陵葬於首山者荆山在河南府閿鄉縣南/二十五里近有鑄鼎原昔軒轅采首陽之銅鑄鼎於)¶
　(此塟橋山按一統志橋山在延安府中部縣/北下有沮水或云水從山底經過如橋故名)¶
<pb:KR2o0021_WYG_000-48b>¶
帝子二十有五人¶
　(帝元妃西陵氏之女曰嫘祖生昌意𤣥囂龍苗二妃/方纍氏之女曰節生休及清三妃彤魚氏之女生揮)¶
　(及夷彭四妃曰嫫母貎惡徳充生蒼林禺陽其衆妾/之子十六人總四妃之子為二十有五其得姓者十)¶
　(有四人别為十二姓曰神已滕箴任荀嬉姞儇依二/姬二酉及有虞氏有天下封帝後為侯伯者十有九)¶
　(焉○或云休嬉姓黄帝之崩諸侯尊休為帝號有鴻/氏無思無為不慮不圖而臻至治在位四十七年而)¶
　(崩葬于雍有子曰白民曰嘻嘻生季格格生帝魁白/民銷姓降居于夷其别子為防風氏○又曰帝鴻氏)¶
　(有别子曰縉雲氏不才子曰混沌縉雲氏娶士敬氏/之女曰炎融寔生驩兠堯放之崇山驩兠生三苗堯)¶
　(竄之三危三苗氏有弟曰饕餮○/又曰蒼林生始均是為北狄之祖)音釋(嫘祖嫘力追/切𤣥囂囂曉)¶
<pb:KR2o0021_WYG_000-49a>¶
　(平聲得姓者十有四人生人以來得姓之始實由於/此塟于雍雍地名按一統志禹貢雍州之域周為召)¶
　(穆公采邑秦置雍縣漢屬右扶風唐改曰鳳翔縣至/本朝因之屬鳳翔府有弟曰饕餮饕他刀切貪財也)¶
　(餮他結切貪食也是為北狄之祖狄北方之夷也陳/殷曰金元之祖起於沙漠出在北方自稱為黄帝之)¶
　(後吾不知其然否此云是為/北狄之祖似乎有所據矣)¶
　　總論(雙湖胡氏曰羲農二聖人去洪荒之世未遠/也其風猶為杜畧至黄帝之世實為文明之)¶
　　(漸故昔之穴居野處者今始有宫室昔之汙樽抔/飲者今始有什器昔之結繩而治者今始有書契)¶
　　(文字昔之皮革蔽體者今始有冠冕章服其諸制/器用利難以枚舉駸駸乎非復前日朴野之俗矣)¶
　　(善乎胡氏之論曰是謂徳配天地道之至也制度/之經也徳澤流天下至于今人䝉其惠雖死猶生)¶
<pb:KR2o0021_WYG_000-49b>¶
　　(也後世乃傳帝得僊術騎龍/升天者眞妖妄矣㫖哉言乎)¶
　　史論(静軒周氏曰炎帝之時五穀既樹矣算數猶/未作也藥石既興矣律吕猶未造也算數未)¶
　　(作則民㑹計之不精律吕未造則民五音之不正/黄帝命𨽻首以作算數命伶倫以造律吕由是金)¶
　　(鐘已鑄月筩已協不惟和五音然又立天時正人/位焉夫以音律雖明禮樂未制遂作咸池之樂製)¶
　　(冕旒之冠天之正色𤣥也作衣以象之地之正色/黄也作裳以象之衣服冠冕粲然有章音律大樂)¶
　　(秩然有敘可以祀郊廟可以享百僚矣蓋水中之/行非舟楫則不通也帝乃刳木為舟剡木為楫以)¶
　　(濟不通焉陸中之行非車輅則不達也帝乃圜木/為車斵木為輅以行四方焉音樂既備而上帝猶)¶
　　(未祀也器用既周而百靈猶未接也帝遂作為宫/室于以祀上帝于以接萬靈則人依人而血食人)¶
<pb:KR2o0021_WYG_000-50a>¶
　　(享神而有所聖人範圍天地而不過曲成萬物而/不遺有如是哉嗚呼一代聖王繼天立極而為萬)¶
　　(世之師法足以淑諸人而𫝊諸/後嵬嵬功徳安可以企及耶)¶
少昊金天氏¶
　(名摰姓巳黄帝之子𤣥囂也母曰嫘祖感大星如虹/下臨華渚之祥而生帝黄帝之世降居江水邑于窮)¶
　(桑故號窮桑氏國于青陽因號青陽氏以金徳王天/下遂號金天氏能脩太昊之法故曰少昊○或云黄)¶
　(帝之子清是為青陽氏娶于類/氏之女曰皇娥生摰于河之湄)音釋(降居江水索隱/曰降下也言帝)¶
　(子為諸侯降居江水而江水若水皆在蜀即所封國/也水經曰水出旄牛徼外東南至故關為若水南過)¶
　(卭都又東北至朱提縣為盧江水是蜀有此二水也/邑于窮桑窮桑地名按一統志在兖州府魯城北史)¶
<pb:KR2o0021_WYG_000-50b>¶
　(記少昊氏自窮桑登帝位後徙曲阜即此處國于青/陽青陽地名未詳出處索隱曰𤣥囂帝嚳之祖按皇)¶
　(甫謐及宋𠂻皆云𤣥囂青陽即少昊也今此紀下云/𤣥囂不得在帝位則太史公意青陽非少昊明矣而)¶
　(此又云𤣥囂是為青陽當是誤也謂二人皆黄帝于/並列其名所以前史因誤以𤣥囂青陽為一人耳宋)¶
　(衷又云𤣥囂青陽是為少昊繼黄帝位者而史不敘/蓋少昊金徳王非五運之次故敘五帝不數之也故)¶
　(曰少昊陳殷曰少昊以金徳王位在西/方象晚日之明故號少昊金天氏也)¶
都于曲阜○以鳥紀官¶
　(少昊之立也鳳鳥適至因以烏紀官鳳烏氏歴正也/𤣥鳥氏司分者也伯趙氏司至者也青鳥氏司啟者)¶
　(也丹鳥氏司閉者也祝鳩氏司徒也雎鳩氏司馬也/鳴鳩氏司空也爽鳩氏司寇也鶻鳩氏司事也五鳩)¶
<pb:KR2o0021_WYG_000-51a>¶
　(鳩民者也五雉為五工正利器用正度量/夷民者也九扈為九農正扈民無淫者也)音釋(鳳鳥/適至)¶
　(説文云鳳瑞禽羽毛/之長王者徳盛則至)¶
作大淵之樂¶
　(帝之御世也諸福之物畢至爰書鸞鳳立建鼓制浮/磬以通山川之氣作大淵之樂以諧人神和上下是)¶
　(曰大/淵)¶
在位八十四年崩¶
　(夀百歳葬于雲陽故後世又曰雲陽氏○帝元妃生/倍伐降處緡淵次妃生殷為弓正是制弓矢主祝弧)¶
　(星封于尹城有子曰昧為𤣥𡨕師于高陽之世/少昊别子四人曰重該脩熈其不才子曰窮竒)音釋¶
<pb:KR2o0021_WYG_000-51b>¶
　(葬于雲陽雲陽地名未詳出處按一統志少昊陵在/兖州曲阜縣東北二里軒轅陵之東前有石壇石像)¶
　(又有八卦石毎歳祭/祀則設祭器于上)¶
　　總論(五峰胡氏曰邪説之為人害也久矣以五帝/之時九黎猶亂風教矧漢以來聖學絶滅世)¶
　　(衰一世在上之人茍且僥倖功成而氣盈利得而/志怠崇尚勢力而不知仁義者衆矣故釋氏巫祝)¶
　　(得以其説誑惑斯民為之薦死求生祈福免禍天/下靡然從之在上者恬然不復知禮制刑賞之本)¶
　　(在下者安焉不復知正身脩行之實鬼教浮虚之/言徧天下風俗既移孰能不外飾事君之禮内懐)¶
　　(背上之心志在仗節死義以/三綱為已在臨事不茍免乎)¶
　　史論(静軒周氏曰嗚呼此姦臣僭叛異端簧惑之/始天道為之小變矣夫以泰極而否盛極而)¶
<pb:KR2o0021_WYG_000-52a>¶
　　(衰固天運循環之數也是時九黎亂拂天常不遵/王命而為萬世亂臣賊子之魁桀其罪可勝誅乎)¶
　　(少昊衰微弗克弔伐謂之何哉由是天下之人相/懼以神相惑以怪家為巫史民瀆于祀天地為之)¶
　　(晦𡨕山川為之崩竭變禮義之俗而為鬼魅之鄉/矣雖然上者源也下者流也上者表也下者影也)¶
　　(表端則影正源潔則流清自然之理也天下如人/之一身元氣固則百邪不能入元氣既衰邪氣由)¶
　　(之而入焉今九黎亂徳民惑神怪皆少昊有以啟/之也先正有以一念之善祥風和氣一念之惡妖)¶
　　(星厲鬼吾之心正則天地之心亦正吾之氣順則/天地之氣亦順自然災害不生禍亂不作天心仁)¶
　　(愛人君信有之矣少昊溺於宴安不能反身脩徳/九黎之亂徳固自若也天下之神怪固自如也夫)¶
　　(以少昊之時去古未遠朴畧之風尚在淳厚之俗/未亡而有亂徳神怪之事者不惟天道小變是亦)¶
<pb:KR2o0021_WYG_000-52b>¶
　　(人君失徳也俾吾身之元氣既正則外惑之百邪/何從而入哉有天下國家之寄者不可不作事謀)¶
　　(始/吁)¶
顓頊高陽氏¶
　(姬姓祖曰黄帝父曰昌意昌意娶蜀山氏之女曰昌/僕是為女樞感瑶光貫月之祥生帝于若水年十歳)¶
　(佐少昊年二十即帝位以水徳紹金天氏政初國高/陽故號高陽氏○或云昌意娶昌僕生乾荒乾荒娶)¶
　(于母家曰女/樞寔生顓頊)音釋(顓頊高陽氏索隱曰宋𠂻云顓頊/名高陽有天下號也陳殷曰高陽)¶
　(蓋顓頊所興之地名因以為氏或謂開封府杞縣是/也顓頊音專旭生帝于若水若水注見前篇江水)¶
都于帝丘音釋(皇甫謐曰帝丘地名今東郡濮陽是也/按一統志大名府滑縣東北七十里土)¶
<pb:KR2o0021_WYG_000-53a>¶
　(山村有帝丘城春秋時衞成公遷于此又開州城東/二十五里有顓頊城一名東郭城蓋顓頊古都也又)¶
　(臨河廢縣東北三里亦/有顓頊城未知孰是)¶
命五官¶
　(顓帝之世不能紀逺始為民師而命以民事以少昊/之四子重該脩熈寔能金木及水乃俾重為木正曰)¶
　(句芒該為金正曰蓐收脩熈相代為水正曰𤣥𡨕又/以炎帝之子句龍為土正而帝之孫為火正曰祝融)¶
　(是謂/五官)¶
命南正重司天北正黎司地以屬神民¶
　(古者民神異業是以禍災不至而求用不匱少昊氏/衰九黎亂徳民神雜揉不可方物家為巫史無有要)¶
<pb:KR2o0021_WYG_000-53b>¶
　(質民匱于祀嘉生不降無物以享禍災荐臻莫盡其/氣顓帝受之乃命南正重司天以屬神北正黎司地)¶
　(以屬民使復舊常無/相侵瀆民用安生)音釋(九黎亂徳正義云黎氏九/人當時之諸侯作亂者民)¶
　(神雜揉不可方物陳殷曰雜揉混處也方猶分辨也/南正重司天以屬神北正黎司地以屬民南正北正)¶
　(並官名楊子法言重黎篇重黎人名重少昊子勾芒/也黎顓頊子祝融也司主也屬神謂明其祭祀之禮)¶
　(以聨屬之也屬民謂明其綱常之道以聨屬之也/無相侵瀆瀆猶褻也言神不侵民而民不瀆神也)¶
以斗杓建寅之月為厯元¶
　(帝作厯以孟春之月為元是歳正月朔日立春五星/㑹于天厯營室冰凍始泮蟄蟲始發雞始三號天曰)¶
　(作時地曰作昌人曰作樂鳥獸萬/物莫不應和故顓帝為厯宗也)音釋(㑹于天歴營/室營室天之)¶
<pb:KR2o0021_WYG_000-54a>¶
　(宿/名)¶
作承雲之樂¶
　(帝命飛龍氏㑹八風之音為圭水之曲以召氣而生/物浮金効珍於是鑄為之鐘作五基六英之樂以調)¶
　(隂陽享上帝朝/羣侯名曰承雲)音釋(㑹八風之音為圭水之曲按羣/書備數云八風謂條風明庶風)¶
　(清明風景風涼風閶闔風不周風/廣莫風是也圭水曲未詳其義)¶
在位七十八年崩¶
　(帝靜淵而有謀疏通而知事養材以任地載時以象/天依鬼神以制義治氣以教化潔誠以祭祀北至于)¶
　(幽陵南至于交趾西至于流沙東至于蟠木動静之/物大小之神日月所照莫不砥屬年九十一而崩葬)¶
<pb:KR2o0021_WYG_000-54b>¶
　(濮陽帝娶鄒屠氏之女生駱明蒼舒隤敳檮戭大臨/龎降庭堅仲容叔達又娶勝濆氏之女生卷章庶子)¶
　(曰窮蟬其不才子曰檮杌自蒼舒至叔達所謂齊聖/廣淵明允篤誠天下之人謂之八䅱者也○駱明姒)¶
　(姓生伯鯀鯀生禹是為夏后氏○卷章妻曰女嬌生/黎及回黎與回代為祝融于高辛之世呉回生陸終)¶
　(陸終生子六人曰樊曰惠連曰籛鏗曰㑹人曰曹姓/曰季連樊封于昆吾籛鏗封于彭是為彭祖其孫元)¶
　(哲封于韋是為豕韋昆吾豕韋當夏之世代為侯伯/季連芈姓其後為楚○窮蟬生敬康敬康生句望句)¶
　(望生橋牛橋牛生瞽叟瞽叟生舜是為有虞氏或曰敬康/之先國于虞非顓帝之裔也○顓帝之裔孫曰女脩)¶
　(生大業大業之妻曰女莘生大費是為伯益佐禹治/水有功舜賜姓嬴氏禹薦于天者其長子曰大亷其)¶
　(後為秦/為趙)音釋(養材以任地索隱曰言能養財物以任/地大戴禮作養財載時以象天索隱曰)¶
<pb:KR2o0021_WYG_000-55a>¶
　(載行也言行西時以象天大戴禮作履時以象天履/亦踐而行也依鬼神以制義索隱曰鬼神聰明正直)¶
　(當盡心敬事因制尊卑之義故禮曰降于祖廟之謂/仁義是也治氣以教化索隱曰謂理四時五行之氣)¶
　(以教化萬人也北至于幽陵幽陵地名注見前篇幽/都南至交趾交趾地名注見前篇西至流沙流沙河)¶
　(名即弱水也按一統志在陜西甘州衞城西環合黎/山東北入東莎界禹貢導弱水至于合黎餘波入于)¶
　(流沙按西域𫝊弱水在條支自長安西行萬二千里/又百餘日方至其地疑别有所謂弱水也杜佑云流)¶
　(沙河在沙州西八十里其沙隨風流行故曰流沙東/至蟠木海外經曰東海中有山名曰度索上有大桃)¶
　(樹屈蟠三千里名曰蟠木莫不砥屬王肅曰砥平也/四遠皆平而來服屬索隱曰依王肅音止蜀據大戴)¶
　(禮作砥礪也葬濮陽濮陽地名按一統志古顓頊之/墟曰帝丘夏為昆吾氏所居春秋衞成公遷都此地)¶
<pb:KR2o0021_WYG_000-55b>¶
　(漢置鄄城縣晉置濮陽郡隋置濮州唐宋元仍舊而/本朝因之屬東昌府又按東昌府城西北二十里有)¶
　(高陽氏陵前有聖水井旱禱輒應舊有壇廟久廢惟/祈雨禱雪感應碑尚存樊封于昆吾昆吾地名按一)¶
　(統志在開州城東二十五里古顓頊城内相傳為夏/昆吾氏所築夏昆吾五伯之一籛鏗封于彭是為彭)¶
　(祖按一統志籛鏗古陸終氏第三子彭祖也自堯歴/夏殷封于大彭周衰始浮遊四方晚入蜀抵武陽留)¶
　(家焉神仙傳彭祖壽八百歴三代喪四十九妻五十/四子彭地名按一統志本禹貢徐州之域本古大彭)¶
　(氏國秦置彭城縣漢置徐州晉宋以後俱仍舊至本/朝因之直𨽻京師封為韋是為豕韋韋地名按一統)¶
　(志禹貢冀州之域本古豕韋氏之國春秋為衞地晉為/濮陽國地唐為滑州宋金元仍舊至本朝改為滑縣)¶
　(屬大/名府)¶
<pb:KR2o0021_WYG_000-56a>¶
　　史論(静軒周氏曰民心歸之則為天子天下叛之/則為獨夫故書曰天視自我民視天聽自我)¶
　　(民聽是知天下之治亂由君徳之賢否也史稱少/昊之衰九黎亂徳民神為之雜揉矣顓頊繼體承)¶
　　(祧奮發中興命南正重司天以屬神北正黎司地/以屬民絶地通天無相侵瀆向之民懼於神今神)¶
　　(不民懼也向之民惑於怪今怪不民惑也九黎昔/嘗梗化今則稽首而歸命焉殆見神人自是而不)¶
　　(雜萬物自是而有序斯民自是而安生矣五帝以/來歴法未正帝乃以孟春之月為元冰凍始泮蟄)¶
　　(虫始發是謂建寅之月為歳首也夫以少昊之民/即顓頊之民顓頊之位即少昊之位地不改闢民)¶
　　(不改聚上之一心邪正而民從違之間捷於影響/由上之徳有以使之也上有好者下必有甚焉者)¶
　　(矣君子之徳風小人之徳草草上之風必偃故人/君一念之善足以召乎禎祥一念之不善足以致)¶
<pb:KR2o0021_WYG_000-56b>¶
　　(乎災異是以兢兢業業罔敢怠荒如臨深淵如履/薄冰而豐亨豫大之態不萌於心胸之間亦何亡)¶
　　(國敗家/之有哉)¶
帝嚳高辛氏¶
　(名夋姓姬祖曰少昊父曰橋極生而神靈年十五佐/顓帝受封于辛年三十以木徳代高陽氏為天子以)¶
　(其肇基于辛/故號高辛氏)音釋(帝嚳高辛氏張晏曰少昊之前天/子之號象其徳顓頊以來天子之)¶
　(號因其名高陽高辛皆所興之地名顓頊與嚳皆以/字為號上古質朴故也索隱曰宋𠂻曰高辛地名因)¶
　(以為號嚳名也皇甫/謐云帝嚳名夋也)¶
都于亳音釋(都于亳按一統志亳城在歸徳府城東南/四十五里契父帝嚳都亳湯自商丘遷焉)¶
<pb:KR2o0021_WYG_000-57a>¶
　(鄭𤣥曰亳今河南偃師縣漢書音義曰濟隂亳縣杜/預曰梁國蒙縣皇甫謐曰孟子稱湯居亳與葛伯為)¶
　(鄰葛即今寧陵縣葛鄉亳乃今穀熟縣也䝉為北亳/即景亳湯受命之地穀熟為南亳湯所都偃師為西)¶
　(亳即盤庚所徙書立政所謂三亳/是也古書亡滅未知孰得其實)¶
作九招之樂¶
　(帝命咸黒典樂為/聲歌命曰九招)¶
在位七十年崩¶
　(帝普施利物不私其身聽以知遠明以察㣲順天之/義知民之急仁而威惠而信脩身而天下服取地之)¶
　(財而節用之撫教萬民而利誨之歴日月而迎送之/明鬼神而敬事之其色郁郁其徳嶷嶷其動也時其)¶
<pb:KR2o0021_WYG_000-57b>¶
　(服也士帝溉執中而徧天下日月所照風雨所至莫/不服從年百五歳而崩塟頓丘帝元妃有邰氏女曰)¶
　(姜嫄生棄為舜后稷其後為周次妃有娀氏女曰簡/狄生契為舜司徒其後為商三妃陳鋒氏女曰慶都)¶
　(生堯是為陶唐氏四妃娵訾氏女曰常儀生摰庶子/曰伯奮仲堪叔獻季仲伯虎仲熊叔豹季貍忠肅共)¶
　(懿宣慈惠和天下之人謂之/八元其不才子曰實沈閼伯)音釋(歴日月而迎送之/東萊吕氏曰正義)¶
　(云言作厯弦望晦朔日月未至而迎之過而送之即/迎日推䇿是也其色郁郁其徳嶷嶷史記索隱曰郁)¶
　(郁猶穆穆也嶷嶷徳高也嶷鄂力反其動也時其服/也士索隱曰舉動應天時衣服服士服言其公且亷)¶
　(也帝溉執中而徧天下徐廣曰古既字作水旁徧字/一作伊索隱曰即尚書允執厥中是也葬頓丘頓丘)¶
　(地名按一統志頓丘城在清豐縣西南二十五里衞/風送子涉淇至于頓丘即此亦謂之隂安右城漢置)¶
<pb:KR2o0021_WYG_000-58a>¶
　(頓丘縣晉於縣置頓丘郡五代晉置徳清軍宋省入/清豐屬大名府今滑縣東北七十里有帝嚳陵在焉)¶
子摰即天子位九年而廢¶
　(帝嚳崩摰嗣立荒淫無度不脩善政/居九年諸侯廢之而尊堯為天子)¶
　　總論(五峯胡氏曰天地之間有氣化有形化人之/生雖以形相禪固天地之精也姜嫄克禋克)¶
　　(祀以弗無子志之所至氣亦至焉氣之所至精亦/至焉故若履天帝之武而敏歆其祀於是有子不)¶
　　(可謂怪而諸儒不悟惑可知也至於䜟緯之書謂/慶都感赤龍之精而生堯簡狄吞𤣥鳥之卵而生)¶
　　(契則誣矣何者人也乃與繁氣交而生子則無是/理矣是以載其事而削其詞焉西漢薄太后有蒼)¶
　　(龍據腹之祥而生文帝若非史氏記之詳明則後/世必謂薄與龍交而生子矣是故儒者莫要於窮)¶
<pb:KR2o0021_WYG_000-58b>¶
　　(理理明然後物格而知至/知至然後意誠而心不亂)¶
　　史論(静軒周氏曰聖人應昌期而生扶輿之精孕/之山川之英毓之河海之秀鍾之五行範其)¶
　　(體萬善羅其躬固有禎祥之兆矣然不過乎氣化/形化之理姜嫄禋祀上帝而生稷豈上帝悦其禋)¶
　　(祀而錫之以嗣乎此猶可信者至若慶都有赤龍/之祥而生堯簡狄有飛燕之祥而生契嫘祖感大)¶
　　(星如虹下臨華渚之神而生少昊女樞感瑶光貫/月之祥而生顓頊嗚呼有是理乎無是理乎不得)¶
　　(不辨以祛童䝉之惑也夫以父天母地而謂之天/子天子雖以形相禪固天地之精也天生聖人為)¶
　　(生民主其亦異於常人赤龍鱗蟲耳何必其祥而/後生飛鷰羽蟲耳何必其瑞而後育迨虹臨華渚)¶
　　(之神尤其怪誕安有人之一身可與鬼神交感而/孕畜耶其瑶光貫月容或有之矣蓋窮理儒者之)¶
<pb:KR2o0021_WYG_000-59a>¶
　　(要道也理不明則物不格物不格則知不至知不/至則意不誠意不誠則心不正心不正則邪媚得)¶
　　(以揺吾天徳之剛異端得以奪吾浩然之氣是謂/儒名而墨行矣孟子曰盡信書則不如無書此固)¶
　　(當時記載𫝊疑之失不/足深信也君子其諒之)¶
帝堯陶唐氏¶
　(姓伊耆名放勲帝嚳之子以火徳王天下都平陽在/位九十八年以子丹朱不肖乃遜位於舜詳見金氏)¶
　(通鑑/前篇)¶
　　總論(雙湖胡氏曰書稱帝徳曰欽明文思安安者/帝之心法也曰允㳟克讓者帝之身法也欽)¶
　　(存於中㳟見於外敬為聖學始終之要也克明峻/徳以親九族則身脩而家齊矣九族既睦平章百)¶
<pb:KR2o0021_WYG_000-59b>¶
　　(姓則家齊而國治矣百姓昭明協和萬邦則國學/治而天下平矣聖經明徳二字實自堯發之大)¶
　　(八條亦始於此不但是也中者天下之大本事事/物物莫不有一中道舉天下以與人大事也而授)¶
　　(受之際不過曰允執厥中聖經中之為義亦自堯/發之中庸九經亦始於此然則開于萬世聖學之)¶
　　(源者堯之功顧不鉅乎仲尼祖述堯舜韓子所謂/堯以是道𫝊之舜禹湯文武周公孔子者即此是)¶
　　(也道散於三極之間所望於聖人/者裁成天地之道以立人極云耳)¶
　　總論(勿軒熊氏曰洪荒之世氣浮而為天者不過/茫茫一太虚耳固未有度數之分黄帝顓頊)¶
　　(雖云造歴蓋未詳也至帝始命羲和分掌天地四/時於是推步之法愈宻日月星辰之麗於天者始)¶
　　(則而象之歲分為四時又分為十二月又分為三/百六十日因其氣盈朔虚又為置閏以應周天之)¶
<pb:KR2o0021_WYG_000-60a>¶
　　(度於是天道可得而成矣質凝為地者亦不過茫/茫一塊土耳固未有彊理之别也黄帝雖曰分州)¶
　　(畫野亦未詳也至帝始咨四岳舉其能治水者以/拯斯民墊溺一朝之命鯀不能治而禹繼之其施)¶
　　(功之最難者莫如冀壺口龍門等處此蓋混沌初/分水未有洩積之歲久衝決奔放愈甚則懷襄之)¶
　　(害愈烈禹因其勢疏鑿而順導之若其次第則先/青兖徐揚之下流而荆豫梁雍以次厎績弼成五)¶
　　(服自甸侯至綏而封建之制以立咸則三壤自畎/澮至川而井田之法以成於是地道可得而平矣)¶
　　(自羲農黄帝之後又適當一元文明之㑹風氣駸/開剙制立法維其時也五典敦五禮庸五服章五)¶
　　(刑用法度禮樂彰彰然著明如日月行天亘古常/見此又立人之道以參贊天地化育之所不及者)¶
　　(蓋萬世/之功也)¶
<pb:KR2o0021_WYG_000-60b>¶
　　總論(雪航膚見曰自天地開闢至帝堯之世七政/已齊九州已别風氣駸開大物駸著書曰光)¶
　　(被四表格于上下協和萬邦黎民於變時雍以此/論之舉天地間盡在春風和氣中矣孔子曰惟天)¶
　　(為大惟堯則之徳之至盛上下與天地同流又豈/有十日並出焦禾殺稼之妖患乎至若使羿仰射)¶
　　(十日之説尤甚謬也夫日在天距地萬里人雖有/千鈞之力所射不過二三百步而已豈能射及)¶
　　(萬里之日乎且射天乃無道之所為帝堯大聖詎/為此乎王充於論衡辨射日之説曰日火也雖中)¶
　　(安能滅之世稱桀紂之惡射天杖地高宗之徳能/消桑穀今堯不能以徳滅十日而必射之是徳不)¶
　　(若高宗惡與桀紂同也㫖哉斯言足以解後進之/惑蓋淮南王與賔客方士作内外書此言出于外)¶
　　(書鴻烈解作史君子收于外紀中殆若/莊列荒唐之言也豈可以為實事耶)¶
<pb:KR2o0021_WYG_000-61a>¶
　　總論(古史通畧曰唐堯之徳聰明文思光宅天下/允恭克遜光被四表而又克明峻徳以睦九)¶
　　(族之親平章百姓以致昭明之效協和萬邦以成/時雍之化乃命羲和欽若昊天而步占夫日月星)¶
　　(辰敬授人時而明示以析因夷隩其為治之道有/序如此至於嘉言罔伏野無遺賢則有以合天下)¶
　　(之善諌鼔之立謗木之設則有以來天下之諌衢/室之訪下民之問則有以通天下之情土階三尺)¶
　　(茅茨不剪而其儉可知也不虐無告不廢困窮而/其仁如天也辨共工有滔天之罪聞舜徳於側㣲)¶
　　(之際而其智如神也當時之治雖曰庶績咸熈萬/邦咸寧而問之在朝在朝不知問之在野在野不)¶
　　(知蕩蕩乎民無能名焉若夫康衢之謡曰立我烝/民莫匪爾極華封之祝曰壽曰富曰多男子其必)¶
　　(有見於此也然堯在位七十載遜而授之於舜以/天下與人而能為天下得人夫豈輕於付托之際)¶
<pb:KR2o0021_WYG_000-61b>¶
　　(哉/)¶
　　史論(静軒周氏曰人莫知其子之惡莫知其苗之/碩古有是言也帝堯之心廓然大公非溺愛)¶
　　(不明之比故知子之不肖不足以主神器而𫝊大後/寳所以求乎賢人焉此公天下之大端大本也若)¶
　　(世之欺人孤兒寡婦狐媚以取天下皆以禪位為/説者等而上之何啻霄壤而逕庭之乎迨夫妻堯)¶
　　(二女攝堯天下無驕色無喜容雍雍黙黙躬脩徳/化不耽乎衽席之私情不溺乎房幃之偏愛二女)¶
　　(傾心樂從皆執婦道以帝女而下嫁匹夫以天子/而下友庶人不妬忌不驕矜何徳如之有夫婦然)¶
　　(後有父子有父子然後有君臣夫婦人倫之大綱/也易曰夫夫婦婦而家道正正家而天下定矣大)¶
　　(舜能盡夫婦之道二女能脩夫婦之徳近而家庭/夫婦之道藹然也遠而天下夫婦之道粲然也自)¶
<pb:KR2o0021_WYG_000-62a>¶
　　(非聖人至公無我之心則二女必有争長之心大/舜必有偏愛之意而夫妻必有反目之嫌也若漢)¶
　　(光武之廢郭后唐高宗之廢王后宋仁宗之廢郭/后哲宗之廢孟后皆由君徳不剛以致三綱頽敗)¶
　　(君不君而臣不臣夫不夫而婦不婦天下自/是而傾覆矣何以君臨天下而主宰羣辟哉)¶
帝舜有虞氏¶
　(姓姚名重華顓頊五世孫受堯禪以土徳王天下/都蒲坂在位五十年遜位于禹詳見金氏通鑑)¶
　　總論(雙湖胡氏曰堯舜禹三聖授受堯之命舜曰/允執厥中舜之命禹復益以三言者蓋以中)¶
　　(之為道汨於人心之危者易䧟隱於道心之微者/難明故必察之以精而不雜守之以一而不離則)¶
　　(危者安微者著自無過不及之差信能執乎此中/則天下之大以之𫝊賢者此中也以之𫝊子者亦)¶
<pb:KR2o0021_WYG_000-62b>¶
　　(此中也推之而為湯武之放伐亦不外乎此中也/此舜所以别白人心道心之危㣲而且誨之以精)¶
　　(一用工之要者其慮至深遠矣吁精者明也即堯/之所謂明徳一者誠也即堯之所謂欽敬此十六)¶
　　(字之𫝊為萬世/心學之要也)¶
　　總論(五峯胡氏曰讀五帝書而後知聖人澤及斯/民之遠也後世有立功於一時興利於一邦)¶
　　(者人猶追思而祀之是數聖人者有功於天下萬/世曽不得推苗裔立宗子建廟庭春秋四時饗天)¶
　　(下之報也有天下者端拱九重之内治其國家上/之天文下之地理中之人倫衣食之原器用之利)¶
　　(法度之章禮樂之則誰推明制作之也戎狄之人/駕一偏空説失事理之正而其神像乃得蟠據中)¶
　　(華名山巍嶪相望又聴其雕梁畫棟毁羣倫滅三/綱之人而豢養之此何道也其不耕不植侵漁民)¶
<pb:KR2o0021_WYG_000-63a>¶
　　(利耗蠧民財乃細事耳為政/者恬不以為慮可悲之甚矣)¶
　　總論(古史通畧曰大舜有大焉善與人同樂取諸/人以為善雖有大智之資而好問好察邇言)¶
　　(聞一善言見一善行若決江河沛然莫之能禦也/故能明於庶物察於人倫由仁義行業業而致孝)¶
　　(孳孳而為善由是堯聞之聰明將使嗣位歴試諸/難謹徽五典則五典克從而無違教納于百揆則)¶
　　(百揆時敘而無違事賓于四門則四門穆穆而無/凶人謳歌獄訟歸之而無異辭朝覲㑹同歸之而)¶
　　(無異意迨其既陟帝位也謂奉天之道所當先也/故在璿璣玉衡以齊七政謂事神之禮所當講也)¶
　　(故類于上帝禋于六宗望于山川徧于羣神四凶/未去則去之遠方十六相未舉則舉之在朝四岳)¶
　　(之咨則曰明四目達四聰十二牧之咨則曰食哉/惟時柔遠能邇若夫九官之命則命禹以宅百揆)¶
<pb:KR2o0021_WYG_000-63b>¶
　　(命稷以播百穀命契以敷五教命臯陶以明五刑/垂益分掌虞工之事命䕫分典禮樂之職以至納)¶
　　(言之官則命龍任之當時設官内外相維敷納以/言明試以功則責實之法既嚴於始三載考績三)¶
　　(考黜陟幽明則責成之法尤嚴於終然舜之為治/雖有資於人而實本乎天也咨汝二十有二人則)¶
　　(曰欽哉惟時亮天功無曠庶官則曰天工人其代/之天敘有典則勑五典而使益厚天敘有禮則庸)¶
　　(五禮而使益明天命有徳而五服之章以示其賞/天討有罪而五刑之用以示其罰是以一時之間)¶
　　(法度彰禮樂著徳洽民心而有司之不犯恩被動/植而海隅之蒼生共惟帝臣内則比屋之可封外)¶
　　(則四夷之來王不事詔而萬物成不下席而天下/治孔子以為恭己南面無為而天下治者此其時)¶
　　(也當時大治猶有庶頑䜛説之未化苗民負固而/不服得以梗聖人之治自常情處之非誅之以嚴)¶
<pb:KR2o0021_WYG_000-64a>¶
　　(刑則必置之於度外而舜不忍為故其化庶頑也/既以納言命龍於先又以納言咨禹於後侯以明)¶
　　(撻以記而使之知所愧恥格則承否則威而使之/有所勸懲必欲其並生斯世咸臻太和而後已其)¶
　　(待苗也首遷其君而不服又從而分北之既分北/其民而不服始命禹以徂征之及徂征之命猶違)¶
　　(而文徳之教誕敷卒至於干羽舞於兩階而來格/見於七旬則普天之下盡歸泰和之中矣由是功)¶
　　(成作樂堂上之樂奏而祖考之來格堂下之樂奏/而鳥獸之蹌蹌至於簫韶九成則鳯凰亦為之來)¶
　　(儀至治之應有如此者而君臣之間未嘗以己治/自足猶且以保治相勉克艱之戒大禹陳之警戒)¶
　　(無虞罔失法度伯益陳之兢兢業業一日二日萬/幾臯陶又陳之至舜之作歌也亦曰敇天之命惟)¶
　　(時惟幾臣言之而君聽之君唱之而臣和之君臣/之間夫豈為是私憂過計哉蓋當泰之時而審復)¶
<pb:KR2o0021_WYG_000-64b>¶
　　(隍之戒居豫之時而存介石之心聖賢保治於無/窮其道固如此也後世孔子稱頌其徳不能自已)¶
　　(載於魯語則曰韶盡美矣又盡善也載於禮記則/曰徳為聖人尊為天子富有四海之内宗廟享之)¶
　　(子孫保之大徳必得其位必得其禄必得其名必/得其壽又曰後世雖有作者虞舜弗可及也子民)¶
　　(如父母有憯怛之愛有忠利之教親而尊威而愛/富而有禮惠而能散甫刑云徳威惟畏徳明惟明)¶
　　(非虞舜其孰能如此乎至於季札見舞韶箾者亦/曰徳至矣功大矣如天之無不覆如地之無不載)¶
　　(雖甚盛徳其蔑/以加於此矣)¶
　　史論(静軒周氏曰明君以求言為急聖學以得賢/為要不求言則聰明必為之壅蔽不得賢則)¶
　　(政事必為之墮弛故諫諍輔弼之臣非人臣之利/乃社稷之福也人君之所當重也帝舜以生知安)¶
<pb:KR2o0021_WYG_000-65a>¶
　　(行之聖非學知利行之質不以己之聰明為聰明/而必求人之聰明不以己之賢聖為賢聖而必求)¶
　　(人之賢聖立誹謗之木於國都雖言涉誹謗不罪/也豈若後世有誹謗妖言之令乎𫝊曰舜好問而)¶
　　(好察邇言執其兩端用其中於民其恭己無為而/天下自治矣彈五絃之琴歌南風之詩氣象何從)¶
　　(容也觀其南風之薰可以解吾民之愠惟恐民之/不安生息而致忿怒也南風之時可以阜吾民之)¶
　　(財惟恐民之不樂生息而致貧窶也民已安矣而/猶以為未安治已至矣而猶以為未至聖人不自)¶
　　(滿足謙尊而愈光之意可見矣鳴呼視聽求賢自/輔而又歌解愠阜財之詩一舉而聽言求賢恤民)¶
　　(之事皆在其中宜乎恭己無為垂衣裳/而天下治也聖人道大徳宏有如是哉)¶
　　總論(太史公曰學者多稱五帝尚矣然尚書獨載/堯以來而百家言黄帝其文不雅馴薦紳先)¶
<pb:KR2o0021_WYG_000-65b>¶
　　(生難言之孔子所𫝊宰予問五帝徳及帝繫姓儒/者或不𫝊余嘗西至崆峒北過涿鹿東漸于海南)¶
　　(浮江淮矣至長老皆各往往稱黄帝堯舜之處風教/固殊焉總之不離古文者近是予觀春秋國語其)¶
　　(發明五帝徳帝繫姓章矣顧第弗深考其所表見/皆不虚書缺有間矣其軼乃時時見於他説非好)¶
　　(學深思心知其意固難為淺見寡聞道也余并論/次擇其言尤雅者故著為本紀書首以便學者觀)¶
　　(矣/)¶
　　總論(劉氏恕曰六經惟春秋及易彖象文言説卦稱/序卦雜卦仲尼所作詩書仲尼所刪定皆不)¶
　　(三皇五帝三王易下繫曰古者包犧氏之王天下/也包犧氏沒神農氏作神農氏没黄帝堯舜氏作)¶
　　(繼世更王而無三五之數或以包犧至舜為五帝/孔子未甞道學者不可附㑹臆説也管子稱明一)¶
<pb:KR2o0021_WYG_000-66a>¶
　　　(者皇察道者帝通徳者王謀得兵勝者伯孔穎達/曰管子書或是後人所録非本書也莊子列子皆)¶
　　　(寓言誕妄秦漢學者采其文辭論議故競稱三皇/五帝而不知古無其人仲尼未嘗道也梁武帝以)¶
　　　(伏羲神農燧人為三皇黄帝少昊帝嚳帝摰帝堯/為五帝舜非三皇亦非五帝與三王為四代其指)¶
　　　(不通歴世紛紛/莫知定論也)¶
　¶
　¶
　¶
　¶
<pb:KR2o0021_WYG_000-66b>¶
　¶
　¶
　¶
　¶
　¶
　¶
　¶
御批資治通鑑綱目前編卷首¶
